21 सितम्बर 2003 
मोरेश्वर नीलकण्ठ पिंगले उपाख्य मोरोपन्त पिंगले, राष्ट्रीय स्वयंसेवक संघ के अग्रणी नेता थे। उन्हें मराठी में "हिन्दु जागरणाचा सरसेनानी", की उपाधि से विभूषित किया जाता है। आरएसएस के प्रचारक के रूप में उनके 65 वर्ष के कार्यकाल में वे अनेक उत्तरदायित्वों का निर्वाह किया जिसमें अखिल भारतीय बौद्धिक प्रमुख का उत्तरदायित्व प्रमुख है। सन् 1975 के आपातकाल के समय 6 अघोषित सरसंघचालकों में से वे भी एक थे। वे रामजन्मभूमि आन्दोलन के रणनीतिकार थे।
मोरोपंत पिंगले का जन्म 30 अक्टूबर 1919 को हुआ था। वे 1930 में संघ के स्वयंसेवक बने और डाक्टर हेडगेवार जी का सान्निध्य उन्हें प्राप्त हुआ। उन्होंने नागपुर के मौरिस कालेज से बी.ए. तक का शिक्षा पूर्ण कर 1941 में प्रचारक जीवन की शुरुआत की। आरम्भ में वे मध्यप्रदेश में खंडवा के सह-विभाग प्रचारक बने। बाद में मध्यभारत के प्रांत प्रचारक तथा 1946 में महाराष्ट्र प्रांत के सह प्रांत प्रचारक का दायित्व संभाला। तत्पश्चात् पश्चिम क्षेत्र के क्षेत्र प्रचारक, अ.भा. शारीरिक प्रमुख, अ.भा. बौद्धिक प्रमुख, अ.भा.प्रचारक प्रमुख, अ.भा. सह सरकार्यवाह रहे। जीवन के अंतिम कालखण्ड में मोरोपंत अ.भा. कार्यकारिणी के आमंत्रित सदस्य थे।
श्री मोरोपंत ने यूं तो जिस कार्य को हाथ में लिया पूर्णता तक पहुंचाया ही परंतु कुछ ऐसे कार्यों की विशेष चर्चा करनी जरूरी है जो केवल मोरोपंत जी के कारण ही सफल हो पाए-
