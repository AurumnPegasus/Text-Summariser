अयोध्या प्रसाद शर्मा, फिजी के एक स्कूल शिक्षक, मजदूर नेता और राजनीतिज्ञ थे। इन्होनें 1937 में फिजी के गन्ना किसानों के पहले संघ, किसान संघ, की शुरुआत की थी, जिसके कारण 1940 में गन्ना किसानों को पहली बार गन्ना आपूर्ति से संबंधित अनुबंध प्राप्त हुआ। किसान संघ के समर्थन से प्रसाद ने विधान परिषद का चुनाव मुझे संघ के एक उम्मीदवार के रूप में लड़ा और दो कार्यकालों तक इस सदन के सदस्य रहे।
1941 में ए. डी पटेल ने एक दूसरा गन्ना संघ शुरु किया जिसके कारण प्रसाद और पटेल में अनुबंध और विधान परिषद के चुनाव को लेकर मतभेद हो गये। अयोध्या प्रसाद शर्मा ने एक गठबंधन पार्टी नेशनल कांग्रेस ऑफ फिजी की भी शुरुआत की जिसमें भारतीय मूल के लोगों के अलावा अन्य लोग भी शामिल थे, लेकिन यह पार्टी तब ठप हो गयी जब विजय आर सिंह ने इंडियन एलायंस की शुरुआत की और अंतत: फिजी के हिन्दुस्तानी लोगों के नेता बन कर उभरे। 
