सईद अनवर एक पूर्व पाकिस्तानी ओपनिंग बल्लेबाज हैं। वे एक बाएं हाथ के बल्लेबाज हैं, जिन्हें मुख्य रूप से 1997 में चेन्नई में भारत के खिलाफ 194 रन बनाने के लिए जाना जाता है, यह एकदिवसीय अंतर्राष्ट्रीय में किसी खिलाडी के द्वारा बनाया गया उच्चतम स्कोर था और अब दूसरे स्थान पर उच्चतम स्कोर है। 
सईद अनवर ने 1989 में एनईडी विश्वविद्यालय, कराची से स्नातक की उपाधि प्राप्त की और वे पेशे से एक इंजीनियर हैं। 
2001 में उन्हें एक निजी त्रासदी का सामना करना पड़ा, जब एक लम्बी बीमारी के बाद उनकी बेटी का निधन हो गया। इसके परिणामस्वरूप उनका ध्यान धर्म की ओर चला गया और इससे पाकिस्तानी क्रिकेट टीम के इस्लामीकरण में एक मोड़ आया। बाद में आलोचनात्मक रूप से कहा गया कि यही पकिस्तान की असफलता का कारण है जिसकी वजह से पाकिस्तानी टीम उम्मीदों पर खरी नहीं उतर पा रही है। 
शारजाह में आगामी एक दिवसीय अंतर्राष्ट्रीय टूर्नामेंट में उनको नहीं लिए जाने के बाद, 15 अगस्त 2003 को, उन्होंने क्रिकेट से संन्यास लेने की घोषणा कर दी. 
 used an eclectic approach to batting – classical betrothed to unorthodox, footwork against spin as quick as a hiccup, and wrists supple yet powerful to brush the field like a Picasso.
 अनवर एक ऐसे ओपनिंग बल्लेबाज थे जो किसी भी तरह की गेंदबाजी का जवाब देने में सक्षम थे। वे एकदिवसीय मैचों में एक आक्रामक बल्लेबाज थे और टेस्ट मैच में भी जब एक बार पिच पर जम जाते थे तो तेजी से रन बनाते थे। अच्छी टाइमिंग्स उनकी सफलता कारण बनी और शारीरिक क्षमता के बजाय उनकी कलाई के झटके ने उन्हें एक सफल बल्लेबाज बनाया और अनवर अपने इस ट्रेडमार्क कलाई के झटके के लिए प्रसिद्द हो गये थे। 
अनवर एकदिवसीय मैच में भारत की धरती पर भारत के खिलाफ शतक बनाने वाले पहले पाकिस्तानी बल्लेबाज थे।
 
21 मई 1997 को चेन्नई में, अनवर ने एक एकदिवसीय अंतर्राष्ट्रीय मैच में भारत के खिलाफ 194 रन बनाये. 
अनवर वल्लेबजों के उस विशेष क्लब के सदस्य हैं जिन्होंने ओडीआई में लगातार तीन शतक बनाये हैं। ये तीन शतक उन्होंने शारजाह में 1993–94 की चैम्पियन्स ट्रोफी के दौरान श्री लंका, वेस्ट इंडीज़ और श्री लंका के खिलाफ बनाये थे। 
ओडीआई में सर्वोच्च व्यक्तिगत स्कोर बनाने का रिकॉर्ड अनवर और चार्ल्स कोवेंट्री दोनों के नाम पर दर्ज था, जब तक 24 फ़रवरी 2010 को भारत के सचिन तेंदुलकर ने दक्षिण अफ्रीका के खिलाफ दोहरा शतक बनाकर इसे अपने नाम पर नहीं कर लिया। 
साँचा:Pakistan Squad 1996 Cricket World Cup
