संख्या सिद्धान्त में, संख्या ज्यामिति या संख्याओं की ज्यामिति, n-विमीय अंतरिक्ष में उत्तल पिण्डों तथा पूर्णांक सदिशों का अध्ययन करती है। इस अध्ययन का आरम्भ हरमन मिंकोवस्की ने 1910 में किया था।
संख्या ज्यामिति का गणित के कई अन्य क्षेत्रों से निकट सम्बन्ध है, विशेष रूप से फलन विश्लेषण और डायोफैण्टाइन सन्निकटन से। डायोफैन्टाइन सन्निकटन के द्वारा किसी अपरिमेय संख्या के सन्निकट मान वाली परिमेय संख्या प्राप्त की जाती है। 
