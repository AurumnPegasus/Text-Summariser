द मॉन्क हू बिकेम चीफ मिनिस्टर शांतनु गुप्ता द्वारा रचित तथा ब्लूम्सबरी प्रकशन संस्था द्वारा प्रकाशित एक् पुस्तक है। इसमें उत्तर प्रदेश के वर्तमान मुख्यमंत्री आदित्यनाथ की जीवनी है। किताब में एक संन्यासी के मुख्यमंत्री बनने के सफ़र का उल्लेख है। इस किताब में उत्तराखंड की पहाड़ियों से आने वाले एक शर्मीले और अंतर्मुखी लड़के की जीवन यात्रा का वर्णन है जिसने पौड़ी जिले के कोटद्वार नगर से विज्ञान संकाय में आधुनिक शिक्षा ग्रहण किया व बाद में संन्यासी बन गया और वैदिक शिक्षा का प्रशिक्षण प्राप्त किया।
यह किताब इस बात की पड़ताल करती है कि कैसे एक संन्यासी ने अपने गुरु अवैदनाथ से राजनीतिक बारीकियों को सीखा और उत्तर प्रदेश की राजनीति में सर्वोच्च स्थान प्राप्त किया।इस जीवनी के लेखक शांतनु गुप्ता ने यह दावा किया है कि उन्होंने किताब में व्यापक रिसर्च करके योगी आदित्यनाथ की अनदेखी तस्वीरें, अनसुने दृष्टांत, प्रथम साक्षात्कार आदि को भी को पाठकों के समक्ष प्रस्तुत किया है।
लेखक का दावा है कि यह आदित्यनाथ की प्रथम, स्पष्ट और नियत जीवनी है और इसे आदित्यनाथ की पहली सुनिश्चित जीवनी कहा गया है।
