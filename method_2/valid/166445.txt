यादव ) प्राचीन भारत के वह लोग जो पौराणिक नरेश यदु के वंशज होने का दावा करते रहे हैं। यादव वंश प्रमुख रूप से आभीर, अंधक, व्रष्णि तथा सत्वत नामक समुदायों से मिलकर बना था, जो कि भगवान कृष्ण के उपासक थे। यह लोग प्राचीन भारतीय साहित्य मे यदुवंश के प्रमुख अंगों के रूप मे वर्णित है। प्राचीन, मध्यकालीन व आधुनिक भारत की कई जातियाँ तथा राज वंश स्वयं को यदु का वंशज बताते है और यादव नाम से जाने जाते है। 
जयंत गडकरी के कथनानुसार, " पुराणों के विश्लेषण से यह निश्चित रूप से मान्य है कि अंधक,वृष्णि, सत्वत तथा अभीर जातियों को संयुक्त रूप से यादव कहा जाता था जो कि श्रीक़ृष्ण की उपासक थी। परंतु यह भी सत्य है कि पुराणों में मिथक तथा दंतकथाओं के समावेश को नकारा नहीं जा सकता, किन्तु महत्वपूर्ण यह है कि पौराणिक संरचना के तहत एक सुद्र्ण सामाजिक मूल्यो की प्रणाली प्रतिपादित की गयी थी।"
लुकिया मिचेलुत्ती के यादवों पर किए गए शोधानुसार -
क्रिस्टोफ़ जफ़्फ़ेर्लोट के अनुसार 
लुकिया मिचेलुत्ती के विचार से -
अहीर ऐतिहासिक पृष्ठभूमि से एक लड़ाकू जाति है। 1920 मे ब्रिटिश शासन ने अहीरों को एक कृषक जाति के रूप मे वर्गीकृत किया था जो कि उस काल में "लड़ाकू जाति" का पर्याय थी।, जबकि वे उससे पहले से भी सेना में भर्ती होते आ रहे थे। तब ब्रिटिश सरकार ने अहीरों की चार कंपनियाँ बनायीं थी, इनमें से दो 95वीं रसेल इंफेंटरी में थी। 1962 के भारत चीन युद्ध के दौरान 13 कुमाऊं रेजिमेंट की अहीर कंपनी द्वारा रेजंगला का मोर्चा पर यादव सैनिकों का पराक्रम व बलिदान भारत में आज तक सराहनीय माना जाता है। और उनकी बहादुरी की याद में युद्ध बिंदु स्मारक को "अहिर धाम" नाम दिया गया। 
वे भारतीय सेना की राजपूत रेजीमेंट, कुमाऊं रेजिमेंट, जाट रेजिमेंट, राजपूताना राइफल्स, बिहार रेजिमेंट, ग्रेनेडियर्स में भी भागीदार हैं। भारतीय हथियार बंद सेना में आज तक बख्तरबंद कोरों व तोपखानों में अहीरों की एकल टुकड़ियाँ विद्यमान हैं। जिनमें उन्हें वीरता और बहादुरी के विभिन्न पुरस्कार प्राप्त हुए हैं।
'यादव' शब्द अनेकों पारंपरिक उपजातियों के समूह से बना है, जैसे कि ' हिन्दी भाषी क्षेत्र' के 'अहीर', महाराष्ट्र के 'गवली', आंध्र प्रदेश व कर्नाटक के 'गोल्ला', तथा तमिलनाडू के 'कोनार' तथा केरल के 'मनियार'। हिन्दी भाषी क्षेत्रों में अहीर,ग्वाला तथा यादव शब्द प्रायः एक दूसरे के पर्याय माने जाते हैं ।. कुछ वर्तमान राजपूत वंश भी स्वयं के यादव होने का दावा करते हैं, तथा वर्तमान यादव भी स्वयं को क्षत्रिय मानते है।यादव मुख्यतः यदुवंशी, नंदवंशी व ग्वालवंशी उपजातीय नामों से जाने जाते है, यादव समुदाय के अंतर्गत 20 से भी अधिक उपजातियाँ सम्मिलित हैं। वे प्रमुखतः ऋषि गोत्र अत्री से है तथा अहीर उपजातियों में अनेकों कुल गोत्र है जिनके आधार पर सगोत्रीय विवाह वर्जित है।
खानदेश अवशेषों के पौरातत्विक विश्लेषण से यह सिद्ध होता है कि यह यदुवंशी अहीरों का गढ़ था। इस राजवंश मे निम्न प्रमुख शासक हुये -
त्रिकुटा साम्राज्य समान्यतः आभीर साम्राज्य के रूप मे मान्य है तथा इतिहास मे त्रिकुटा अहीर साम्राज्य नाम से जाना जाता है। वैष्णव त्रिकुटा अहीर हैहय शाखा के यादव माने गए है दहरसेन ने अश्वमेघ यज्ञ भी किया था। इसमे निम्न प्रमुख शासक हुये-
उत्तरी व दक्षिणी कलछुरियों के दो साम्राज्य हुये है। इतिहास मे उत्तरी कलछुरियों को राजपूत व दक्षिणी कलचुरियों को अहीर माना जाता है।दक्षिणी कलछुरियों मे निम्न शासक प्रमुख थे। 248-49 ईस्वी से प्रारम्भ होने वाली कलचूरी चेदी संवत का प्रचालन भी आभीर सम्राट ईश्वरसेन ने किया था।
