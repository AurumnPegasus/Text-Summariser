निर्देशांक: 25°00′N 72°15′E / 25.0°N 72.25°E / 25.0; 72.25भीनमाल राजस्थान राज्य के जालौर जिलान्तर्गत भारत का एक ऐतिहसिक शहर है। यहाँ से आशापुरी माताजी तीर्थ स्थल मोदरान स्टेशन भीनमाल के पास स्थित है जिसकी यहां से दूरी 28 किलोमीटर है।
शहर प्राचीनकाल में 'श्रीमाल' नगर के नाम से जाना जाता था। "श्रीमाल पुराण" व हिंदू मान्यताओ के अनुसार विष्णु भार्या महालक्ष्मी द्वारा इस नगर को बसाया गया था। इस प्रचलित जनश्रुति के कारण इसे 'श्री' का नगर अर्थात 'श्रीमाल' नगर कहा गया। प्राचीनकाल में गुजरात राज्य की राजधानी रहा भीनमाल संस्कृत साहित्य के प्रकाण्ड विद्वान महाकवि माघ एवँ खगोलविज्ञानी व गणीतज्ञ ब्रह्मगुप्त की जन्मभूमि है। यह शहर जैन धर्म का विख्यात तीर्थ है।
भीनमाल शहर प्राचीनकाल में गुजरात राज्य की राजधानी था। पुरातनकाल में यह भिल्लमाल के नाम से भी जाना जाता था। ईस्वी सन् 641 में चीनी यात्री ह्वैंसान्ग यहाँ आया था, उसके अनुसार यह क्षेत्र गुर्जर रियासत थी। यहाँ का राजा क्षत्रिय था। वह बेहद बुद्धिमान एवँ युवा था। इस शहर में ब्राह्मण,बौद्ध एवँ जैन धर्मावल्म्बी रहते थे।चीनी यात्री ह्वैंसान्ग के यात्रा वर्णन के अनुसार तत्कालीन समय में भीनमाल पश्चिमी भारत का एक वैभवमय महत्वपूर्ण शहर था। इस शहर के 84 दरवाजे थे। उस समय में यहाँँ ब्राह्मण वर्ग का यहाँँ बहुल्य था, तथा जैन व बौद्ध धर्म का प्रसार भी काफी था। यहाँँ जैनो व बोद्धो की अनेक पौषाले थी।
इस शहर के वैभव के कारण यहाँँ मुगल आक्रांताओँ ने कई बार आक्रमण किये। इस्वी सन् 1310 में मुगल शाशक अल्लाउद्दिन खीलजी द्वारा यह शहर लूटा गया। पन्द्रहवी शताब्दी में लिखित "खान्देद प्रबंध" में इस शहर के वैभव का सम्पूर्ण वर्णन मिलता है जिसके मुतबिक वर्गाकार क्षेत्र में बसा हुए भीनमाल के 84 दरवाजे थे तथा यहाँँ पर कई इस्लामिक आक्रमण हुए।
प्राचीनकाल से यहाँँ अनेक जैन तीर्थंकर व हिंदू दैवी-देवताओ यथा गणपति, शिवलिंग, चण्डिका देवी, अम्बे माता, क्षेमंकरी माता, वराहश्याम आदि के मंदिर है।वर्तमान में अनेको जैन मंदिर है जिनमें तेईसवे जैन तीर्थंकर पार्श्वनाथ एवँ अंतिम जैन तीर्थंकर भगवान महावीर स्वामी का मंदिर काफी विख्यात है। बुद्ध-वास में बने हुए महावीर स्वामी मंदिर का निर्माण गुर्जर शाशक "कुमारपाल महाराजा" द्वारा करवाए जाने का उल्लेख है। इसकी प्रतिष्ठा व अंजंनशलाका जैनाचार्य हैमचंद्राचार्य द्वारा की गई थी। उस समय यहाँँ प्रथम तीर्थंकर ऋषभदेव जी की प्रतिमा स्थापित की गई थी। कलांतर में हुए विभिन्न जीर्णोद्धार में वर्तमान मूलनायक महावीर स्वामी जी हो गये।
भीनमाल विद्वानों व साहित्य मनीषीयों का गढ़ था, जिनकी विद्वता एवँ ज्ञान की कीर्ति पताका का बोलबाला सुदूर पूर्व तक फैला हुआ था। सम्राट भोजदेव के समकालीन रहे संस्कृत सहित्य के प्रकाण्ड विद्वान महाकवि माघ का जन्म यहीं हुआ था। इस्वी सन् 680 में उन्होनें "शिशुपाल वध्" नामक काव्य ग्रंथ की रचना यहाँ की थी।इस्वी सन् 598 में राजा हर्षवर्धन के समकालीन रहे गणितज्ञ व सुविख्यात खगोल विज्ञानी ब्रह्मगुप्त का यहाँ जन्म हुआ था। जिन्होने 628 में "ब्रह्म स्फुट सिद्धांत" तथा 665 में 'खण्ड्-खण्डकव्य' की रचना की थी।जैन धर्म के कई प्राचीनतम ग्रंथों की रचना स्थली भीनमाल है। इनमें यहाँँ जन्मे सुविख्यात जैन आचार्य सिद्धऋषी गणि की इस्वी सन् 905 मैं संस्कृत सहित्य की महत्वपूर्ण रचना 'उपमिति भव प्रप्रंच कथा', जैनाचार्य विजय गणि कि 'जैन रामायण्', एवँ आचार्य उध्योतन सुरी कृत "कुवयलमाला" आदि प्रमुख है।
अनेक ऐतिहासिक उतार चढावों का गवाह भीनमाल शहर जैन धर्म का एक महत्वपूर्ण तीर्थ स्थल पुरातनकाल से रहा है। ईस्वी सन् 1277 के एक पुरातन शिलालेख पर जैन धर्म के अंतिम तीर्थंकर महावीर स्वामी जी के जीवंत स्वामी स्वरुप में यहाँँ पधारने के उल्लेख है।
भीनमाल 25.0° उत्तर अक्षांश तथा 72.25° पूर्व देशांतर पर अवस्थित है। इस शहर की समुद्र तल से ऊचाँई 146 मीटर है।
भीनमाल शहर एवँ भीनमाल उपखण्ड क्षेत्र के सभी ग़ावँ विद्युत सेवा से जुड़े हुए हैं। राजस्थान सरकार के बिजली विभाग द्वारा का 220 के.वी. क्षमता का एक "सब ग्रिड स्टेशन" यहाँँ वर्तमान में कार्यरत है। "पावर ग्रिड कर्पोरेशन आँफ इण्डिया" यहाँँ दूसरा 400 के.वी. क्षमता का एक ग्रिड स्टेशन का निर्माण कर रहा है, जिससे समूचे मारवाड़ क्षेत्र में भीनमाल से बिजली प्रदान की जायेगी।
भीनमाल नगर की पेयजल व्यवस्था राजस्थान सरकार का जन स्वास्थ्य आभियांत्रिकि विभाग करता है। निकटवर्ति धनवाडा, साविदर व राजपुरा गावँ पेय जल के मुख्य स्रोत है। ग्रामिण क्षेत्र में सिचाँइ तथा पेय जल व्यस्था कुएँ व टयुब वेल जैसे पारम्परिक जल स्रोतो पर निर्भर है। बांडी सिन्धरा बांध से पेयजल की आपूर्ति भी होती है, यहाँँ ऐतिहासिक बावड़ीया भी मौजूद है दादेली बावड़ी, प्रताप बावड्री, तलबी बावड़ी, चण्‍डीनाथ बावड़ी बनी हुई जिससे पहले भीनमाल के लोग पानी पिया करते थे,
भीनमाल शहर में प्राथमिक, माध्यमिक व उच्च शिक्षा के विविध संस्थान मौजूद है। यहाँ राजस्थान सरकार संचालित जी.के.गोवाणी राजकीय स्‍नातकोतर महाविधालय मेंँ कला, वाणिज्य और विज्ञान संकाय में स्नातकोतर स्तर की शिक्षा प्राप्त करने की सुविधा है। यह महाविधालय जयनारायण व्‍यास विश्‍वविधालय. जोधपुर से सम्बद्ध है। राजस्थान शासन के शिक्षा विभाग द्वारा संचालित तीन उच्च माध्यमिक सहित अनेक प्राथमिक व उच्च प्राथमिक विधालय तथा तकरिबन 50 निजि शिक्षण संस्थान यहाँँ कार्यरत है। बीएड, पॉलिटेक्निक, बीएससी नर्सिग व वेटेरनरी निजी महाविधालय है, युवाओ के कौशल विकास एवं रोजगार परक प्रशिक्षण हेतु भारत सरकार के राष्ट्रीय कौशल विकास निगम का अधिकृत प्रशिक्षण केन्‍द्र राजस्‍थान इंस्‍टीट्युट ऑफ युथ अवेयरनेस स्थित है।
भीनमाल शहर में बेसिक टेलिफोन, मोबाइल सेवा, फेक्स व इंटरनेट आदि सभी संचार सेवाएँ मौजूद है। सरकारी संचार सेवा प्रदाता भारत संचार निगम लिमिटेड तथा सभी निजि संचार कम्पनियो की सेवाएँ यहाँँ उपलब्ध है। नगर में तीन पोस्ट आफिस कार्यरत है, जिनमें मुख्य पोस्ट आफिस में तार सेवा व विविध डाक सेवाए उपलब्ध है।
शहर में सभी प्रकार की चिकित्सा सुविधाएँ हैं। राज्य सरकार के चिकित्सा विभाग के अधीन एक सुविधा सम्पन्न रेफरल अस्पताल तथा एक आयुर्वैदिक चिकित्सालय का परिचालन होता है। इसके अतिरिक्त कई निजि चिकित्सालय व नर्सिंग होम भी कार्यरत
शहर में खेल-कूद की श्रेष्ठतम सुविधाएँ हैं। यहाँँ शिवराज स्टेडियम नामक एक क्रिकेट स्टेडियम है;जिसमें सभी इनडोर व आउटडोर खेल सुविधाए है। दिसम्बर 1985 में प्रथम श्रेणी क्रिकेट स्पर्धा "रणजी ट्राफी" के आयोजन से इसका उदघाट्न हुआ था। वर्तमान में प्रतिवर्ष राज्य स्तर का बेडमिंटन टुर्नामेंंट यहाँँ आयोजित होता है।
भीनमाल शहर में श्रेष्ठ बेंकिंग सुविधाएँ उपलब्ध है। यहाँ पर राष्ट्रियकृत बैंक क्रमशः स्टेट बेंक आँफ बीकानेर एंड जयपुर, पंजाब नेशनल बेंक, स्टेट बैंक ऑफ़ इंडिया, बैंक ऑफ बडौदा, आई सी आई सी आई बैंक ,येश बैंक लोकल बैंक क्रमशः आदर्श कॉ ऑपरेटिव बैंक, जालौर नागरिक सहकारी बैंक, जालौर सेन्‍ट्रल कॉ ऑपरेटिव बैंक, एन.पी. क्रेडिट को-ओपरेटिव सोसाइटी लिमिटेड., की शाखाएँ कार्यरत है। सभी राष्ट्रियकृत बैंक पूर्णतः संगणिकृत व ए.टी.एम. तथा आन-लाइन बेंकिंग सुविधा प्रदान करते हैं।
शहर में नगरपालिका मण्डल द्वारा एक सार्वजनिक पुस्तकालय व वाचनालय तथा सरस्वती मंदिर द्वारा एक निजि वाचनालय संचालित है।
शहर में विविध प्रकार के आधिनिक सुविधा-सम्पन्न ठहरने के अनेक होटल मौजूद हैं। जिनमें होटल सम्राट, साईं पैलेस, राजदीप, नीलकमल, सूर्य-किरण, होटल सागर पैलेस, गुरूदेव गेस्ट हाउस आदि प्रमुख हैं। राजस्थान राज्य सरकार के सार्वजनिक निर्माण विभाग के अधीन एक डाक बंगलो का परिचालन होता है। शहर से 25 कि.मी.की दूरी पर दासपॉ गावँ में एक हेरिटेज होटेल केसल दुर्जन निवास भी है।
सन् 2001 की जनगणना के मुताबिक भीनमाल शहर की जनसंख्या 39,278 है। इसमे पुरुष अनुपात 53% तथा महिला 47% है। शहर की साक्षरता दर 52 % है जिसमे पुरुष साक्षरता दर 67 % तथा महिला साक्षरता दर 36% है।
नजदिकी हवाई अड्डा-:
सड़क मार्ग-:
