अन्य दल
राष्ट्रीय राजनैतिक गठबंधन
 राजनीति प्रवेशद्वार
बांग्लादेश की राष्ट्रीय संसद के अध्यक्ष, बांग्लादेश की संविधान द्वारा स्थापित एक संवैधानिक पद है। वे बांग्लादेश की संसद के सभापति एवं अधिष्ठाता है। संसद के अधिष्ठान के अलावा, अध्यक्ष, राष्ट्रपति के उप कार्यवाहक भी हैं, अर्थात्‌, राष्ट्रपति के अभाव में वे राष्ट्रपतित्व का निर्वाह के लिये भी जिम्मेदार हैं। इसके अलावा, कुछ अवसरों पर वे विदेशों में भी सदन व देश का प्रतिनिधित्व करते हैं। उन्होंने संसद के सदस्यों द्वारा निर्वाचित किया जाता है। वे तटस्थ होता हैं एवं संसद को भंग किए जाने के बाद भी अगले अध्यक्ष के चयन तक अध्यक्षता की जिम्मेदारियां निभाने है।
सभापति का चुनाव, प्रक्रिया के नियमों के अनुसार होता है। वेस्टमिंस्टर प्रणाली पर आधारित किसी भी व्यवस्था के अनुरूप ही बांग्लादेश की संसद के सभापति का चुनाव भी सदस्यों द्वारा ही होता है। सदन की पहली बैठक निवर्तमान सभापति की अध्यक्षता में बैठती है। इस बैठक में अध्यक्ष महोदय, नव निर्वाचित सदन के नए अध्यक्ष व उपाध्यक्ष के चुनाव नियमों के आधार पर करने की प्रक्रिया शुरू करते हैं, एवं यह चुनाव निवर्तमान सभापति की अध्यक्षता में ही किया जाता है। बहरहाल, नियमों के अनुसार, एक व्यक्ति अपने स्वयं के चुनाव की अध्यक्षता नहीं कर सकता है। नए अध्यक्ष व उपाध्यक्ष के चुनाव के पश्चात सदन को अनुकल के लिए स्थगित कीया जाता है एवम नए पदाधिकारियों को पद की शपथ दिलाई जाती है। इसके पश्चात सदन पुनः लय अध्यक्ष की अध्यक्षता में बैठती है।
बांग्लादेश की राजनीतिक परंपरा में, अध्यक्ष व उपाध्यक्ष को शपथ ग्रहण करने के साथ ही पद-ग्रहित मान लिया जाता है। अध्यक्ष को, बांग्लादेश के राष्ट्रपति, पद की शपथ दिलाते हैं। सदन के अन्य सामान सांसदों के विपरीत, राष्ट्रीय संसद के अध्यक्ष व उपाध्यक्ष अपने पद पर तब तक विराजमान रहते हैं जब तक उनके संबंधित उत्तराधिकारी पद पर विराजमान नहीं होते। बांग्लादेश की संवैधानिक व्यवस्था के अनुसार जैसे ही कार्यवाहक सरकार सत्ता पर आती है वैसे ही, प्रधानमंत्री, अन्य कैबिनेट मंत्री, सत्ता पक्ष के नेता, नेता विपक्ष एवं संसद के मुख्य सचेतक व अन्य सचेतकों को पद सेवानिवृत्त मान लिया जाता है। केवल अध्यक्ष और उपाध्यक्ष ही क्रमिक सदनों के बीच एक कड़ी की तौर पर बने रहते हैं।
निम्न तालिका में सभी पूर्व पदाधिकारियों की काल सहित सूची दी गई है:
