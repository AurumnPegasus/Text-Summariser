एंड्रियास डियोंनीसिओउ लिवरस साइप्रस के पैदा हुए एक ब्रिटिश व्यवसायी थे, जो मामूली संसाधनों से अपने खुद के बलबूते आगे बढ़े और सफल बेकरी उद्योग और नौका चार्टर कंपनी का निर्माण किया। उनकी नागरिकता ब्रिटन और साइप्रस की थी। वे नवंबर 2008 के मुंबई आतंकी हमलों के दौरान मारे गये थे।
एंड्रियास लिवरस साइप्रस में एक चरवाहे के घर पैदा हुए नौ बच्चों में से पहले थे । 1963 में लिवरस अपने परिवार के साथ लंदन के केंसिंग्टन जिले में आए, जहां उन्होंने पेस्ट्री बेचने और फ्लेर डी लाइस नामक बेकरी में डिलीवरी ट्रक चलाने का काम किया। उन्होंने पांच साल बाद उस बेकरी कंपनी को खरीदा, इसे यूरोप में सबसे बड़े जमे हुए केक निर्माताओं में से एक बनने के लिए विस्तारित किया, फिर इसे 1985 में एक्सप्रेस डेयरी को बेच दिया। इस प्रक्रीया मे हुए वित्तलाभ को उन्होने यॉट यानि की पर्यट्न हेतु बनाइ जाने वाली नाव के उद्योग मे लगाते हुए लिवरस यॉट्स नामकी मोन्टे कार्लो स्थित कंपनी शुरू की। यह कंपनी नावों की मालिकी रखने एव्ं किराए पर देने का काम करती है। 
1992 में लिवरस और उनके बेटे डायनीसियोस ने लंदन में लॉरेन पैस्त्टसरीज़ की शुरुआत की, बाद में कंपनी को नॉटिंघमशायर में नेवार्क-ऑन-ट्रेंट में ले जाया गया। उसके परिवार ने लॉरेन को ब्रिटेन में सबसे बड़े क्रीम से भरी पेस्ट्री के उत्पादकों में से एक बनाया। कंपनी को 2006में आइसलैंडिक Bakkavör समूह द्वारा £ 130 मिलियन मे खरीदा गया था। 
नवंबर 2008 के मुंबई हमलों के दौरान 27 नवंबर 2008 को ताज होटल में आतंकवादियों ने लिवरस की हत्या कर दी थी, जहां वह ब्रितानी प्रसारण निगम को साक्षात्कार देने के कुछ ही समय बाद भोजन के लिए गए थे। उनकी मृत्यु के समय उनके चार बच्चे थे, और वो यूनाइटेड किंगडम के सबसे धनी लोगों के, द संडे टाइम्स रिच लिस्ट मे 265 वें स्थान पर थे। 
वह एक विधुर थे, उनके अवसान के बाद उनकी तीन बेटियां और एक बेटा बचा है, और वो सभी लंदन में रहते हैं।
