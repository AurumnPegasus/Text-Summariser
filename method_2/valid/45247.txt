बाज़ीगर 1993 में बनी हिन्दी भाषा की फिल्म है। इसका निर्देशन अब्बास-मस्तान ने किया और मुख्य भूमिकाओं में शाहरुख खान और काजोल है। यह शाहरुख खान पहली सफल भूमिका थी जिसमें वो एकमात्र हीरो थे। यह काजोल की पहली व्यावसायिक सफल फिल्म भी थी। अभिनेत्री शिल्पा शेट्टी को गाता रहे मेरा दिल के साथ शुरुआत करनी थी, लेकिन वह फिल्म बीच में ही बंद हो गई और यह उनकी पहली फिल्म बन गई। बाजीगर पहली फिल्म थी जिसमें शाहरुख खान ने खलनायक की भूमिका निभाई और पहली बार खान ने सर्वश्रेष्ठ अभिनेता के लिए फिल्मफेयर पुरस्कार अर्जित किया।
अजय शर्मा एक जवान लड़का है जो अपने पिता की मौत के लिए बदला लेना चाहता था। उसके पिता के भरोसेमंद कर्मचारी मदन चोपड़ा ने उन्हें धोखा दिया था और उनकी सारी जायादाद छीन ली थी। इस कारण उसकी नवजात बहन मर गई, पिता चल बसे और माँ पागल हो गई। चोपड़ा की दो बेटियों है, बड़ी सीमा और छोटी प्रिया ।
अजय सीमा को लुभाता है और उससे प्यार करने का नाटक करता है। इस बीच, छोटी बेटी प्रिया मद्रास में अपने पिता मदन चोपड़ा के साथ यात्रा करती है। विकी प्रिया को वहाँ विकि मल्होत्रा बनकर आकर्षित करता है। इस तरह, वह अलग-अलग पहचानों का उपयोग करते हुए सीमा और प्रिया दोनों को फँसाता है। फिर वह सीमा को शादी करने के बहाने रजिस्ट्रार कार्यालय में ले जाता है और फिर उसे छत से नीचे फेंक देता है, जैसे कि उसने आत्महत्या की हो। हालांकि, प्रिया को संदेह है उसकी बहन ने आत्महत्या नहीं की है। वह अपने कॉलेज के मित्र और पुलिस निरीक्षक करण सक्सेना की गुप्त सहायता के साथ, वह गुप्त रूप से इस मामले की जांच करती है।
जल्द ही विकी और प्रिया शादी की योजना बना रहे हैं। अजय अपनी योजना में एक गड़बड़ कर देता है। प्रिया असली विकी मल्होत्रा ​​ से मिलती है, जो अजय का दोस्त है जिसकी पहचान उसने ली थी। अजय घर आता है, जहां वह उसे सारी सच्चाई बताती है। तभी धातु की छड़ी के साथ मदन अजय को मारता है। बदले में अजय मदन को मार देता है। वह अपनी मां के पास लौटता है और उसकी बाहों में गिर जाता है। प्रिया और करण निराशाजनक रूप से देखते हैं क्योंकि अजय अपनी मां की बाहों में मर जाता है।
संगीत अनु मलिक द्वारा प्रदान किया गया। 

