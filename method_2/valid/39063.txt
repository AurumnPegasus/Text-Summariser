फ़्योदोर दोस्तोयेव्स्की  रूसी भाषा के एक महान साहित्यकार थे - कहानीकार, उपन्यासकार और निबंध लेखक। मॉस्को में जन्में फ़्योदोर को किसी समय मृत्युदण्ड मिला था लेकिन अंतिम समय में माफ कर दिया गया। साइबेरिया में कारावास गुज़ारने के बाद वे साहित्यकार बन गये। अपराध और दंड और जुआरी शीर्षकों के विख्यात उपन्यासों के रचनाकार दोस्तोयेव्स्की को मनोवैज्ञानिक विषयों का महान लेखक माना जाता है। रूसी और पश्चिम के कई लेखकों को इन्होंने प्रभावित किया - जिनमें एंटन चेखव शामिल हैं।
दोस्तोयेव्स्की का जन्म मॉस्को में हुआ था। 1837 में उनकी मां का आकस्मिक निधन हो गया जब वे 15 वर्ष के थे। उसी समय उन्होने निकोलायेव मिलिट्रि स्कूल में प्रवेश लिया।
