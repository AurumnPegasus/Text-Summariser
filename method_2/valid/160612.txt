अमांची वेंकट सुब्रह्मण्यम एक पत्रकार, अभिनेता, हास्य कलाकार, निर्माता और निर्देशक थे। वो अपने नाम के प्रथमाक्षरों एवीएस से जाने जाते हैं। उन्होंने लगभग 500 फ़िल्मों में अभिनय किया।
एवीएस का जन्म 2 जनवरी 1957 को भारतीय राज्य आन्ध्र प्रदेश के गुन्टूर जिले के तेनाली कस्बे में हुआ। उन्हें फ़िल्म उद्योग से 1993 में फ़िल्म मिस्टर पेल्लम में निर्देशक 'बपू' ने परिचित करवाया। इस फ़िल्म के साथ वो तेलुगू सिनेमा के हास्य कलाकर के रूप में उभरे। उन्हें उनके इस अभिनय के लिए आन्ध्र प्रदेश सरकार ने नंदी पुरस्कार सहित विभिन्न पुरस्कारों से सम्मानित किया। उन्होंने टीवी शो और फ़िल्मों में दोनो जगह विभिन्न निजी और सरकारी पुरस्कार प्राप्त किये। वो 'अंकल' और 'ओरी नी प्रेमा बंगाराम कानु…!' फ़िल्मों के निर्माता रहे और सुपर हीरोज़, ओरी नी प्रेमा बंगाराम कानु, रूम मेट्स तथा कोठिमूका नामक चार फ़िल्मों में निर्देशक का कार्य किया।
एवीएस का 8 नवम्बर 2013 को उनके पुत्र के निवासस्थान मनिकोंडा, हैदराबाद में निधन हो गया।
आन्ध्र प्रदेश सरकार ने उनकी पदार्पण फ़िल्म मिस्टर पेल्लम के लिए वर्ष 1993 में नंदी पुरस्कार से सम्मनित किया।
