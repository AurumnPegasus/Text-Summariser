ख़ान तेंग्री तियान शान पर्वत शृंखला का दूसरा सबसे ऊँचा पर्वत है। यह मध्य एशिया में क़ाज़ाक़स्तान, किर्गिज़स्तान और चीन की सीमा पर इसिक कुल झील से पूर्व में स्थित है। इसके शिखर की ऊँचाई 6,995 मीटर है। उइग़ुर भाषा में इसके नाम का अर्थ 'आकाश ख़ान ' है। प्राचीनकाल में तुर्की लोगों के मूल धर्म में तेन्ग्री आकाश के देवता का नाम था।
पर्वतारोहन करने वालों में 7,000 मीटर से अधिक ऊँचे पहाड़ों की ख़ास मान्यता होती है। ख़ान तेंग्री पर हिमानी की वजह से इसका बर्फ़-समेत शिखर 7,010 मीटर तक उठ जाता है इसलिए बहुत से लोग इसे एक 'सात-हज़ारी पर्वत' मानते हैं हालांकि मूल रूप से इसकी ऊँचाई उस से कुछ 5 मीटर कम है। तियान शान शृंखला में केवल 7,439 मीटर का जेन्गिश चोकुसु ही इस से अधिक ऊँचा है।
