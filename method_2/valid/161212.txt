टाटा डोकोमो, टाटा टेलिसर्विसेज लिमिटेड की एक दूरसंचार सेवा है जो जीएसएम प्लेटफॉर्म पर उपलब्ध है। इसकी शुरुआत नवंबर 2008 में प्रमुख जापानी दूरसंचार कंपनी एनटीटी डोकोमो और टाटा समूह के बीच हुये एक रणनीतिक गठबंधन के फलस्वरूप हुई है। डोकोमो शब्द, "Doing the Communications over Mobile network" से जुड़ कर बना है, वैसे जापानी भाषा में डोकोमो का अर्थ "सर्वत्र" होता है। टाटा टेली सर्विसेज को जीएसएम सेवाओं के लिए अखिल भारतीय लाईसेंस मिला है और इन सेवाओं का परिचालन उसे टाटा डोकोमो के ब्रांड नाम के तहत करना है, इसके अलावा कंपनी को 18 दूरसंचार सर्किलों में भी स्पेक्ट्रम आवंटित किया गया है। टाटा टेलिसर्विसेज लिमिटेड ने इन सेवाओं की शुरुआत विभिन्न क्षेत्रों में कर भी दी है। 
यह मोबाइल सेवा दोनों, प्रीपेड और पोस्टपैड जीएसएम मोबाइल के सेवा उपलब्ध कराती है और अन्य सेवाए जैसे की जीपीआरएस आदि भी निवेदन पर चालू की जा सकती है। 
