विख्यात 51 शक्तिपीठों में से एक मुख्यालय स्थित शक्तिपीठ मां चंद्रिका देवी मंदिर में नौ देवियों के मंदिर बनवाने का संकल्प लिया गया है। यह मंदिर महोबा में स्थित है। मंदिर समिति ने निर्माण कार्य शुरू करा अगली नवरात्रि तक यहां भगवती के सभी नौ स्वरूप स्थापित करने की योजना बनायी है। 
चंद्रिका देवी मंदिर में मां भगवती की विशाल प्रतिमा अत्यंत भव्य आकर्षक है। हजारों देवी भक्त मानते है कि ग्रेनाइट शिला पर उत्कीर्ण हजारों वर्ष पुरानी मां चंद्रिका देवी की यह प्रतिमा दिन में 16 कलाएं बदलती है। इसे परखने के लिये सैकड़ों भक्त दिन में कई बार उनका दर्शन करने जाते है।
