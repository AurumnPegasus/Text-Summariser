जीवनाशक ऐसे रसायन, सूक्ष्मजीव या अन्य चीज़ें होती हैं जिनके ज़रिये किसी हानिकारक जीव को मारने, वृद्धि रोकने, संख्या कम करने या अन्य प्रकार से अवरोधित करने का काम किया जाता है। चिकित्सा, कृषि, वानिकी व उद्योग में जीवनाशकों का प्रयोग आम है। कीटों, हानिकारक पौधों और बड़े जीवों को मारने वाले कीटनाशक और हानिकारक सूक्ष्मजीवियों को मारने वाले सूक्ष्मजीवरोधक दोनों ही जीवनाशकों की श्रेणी में आते हैं।

