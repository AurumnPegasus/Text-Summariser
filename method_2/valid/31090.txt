बाली, उत्तर हावड़ा का एक क्षेत्र है। यह कोलकाता महानगर विकास प्राधिकरण के अधीन आता है।बाली नगर पूर्व बाली नगर पालिका का मुख्यालय भी था। यह ऐतिहासिक महत्व के एक शहर है।यह नगर हुगली के तट पर, हावड़ा जिले के उत्तर-पूर्वी छोर पर स्थित है। यह दक्षिणेश्वर काली मंदिर से नदी के दूसरे छोर पर विष्वप्रसिद्ध बेलूर मठ के निकट स्थित है।
भौगोलिक तौर पर बली नगर के निर्देषंक 22°39′N 88°20′E / 22.65°N 88.34°E / 22.65; 88.34 हैं।यह नगर हुगली नदी के पश्चीमी छोर पर हावड़ा जिला के सबसे उत्तरी छोर में बसा है। समुद्र-स्तर से बाली औसतन् 15 मीटर की ऊंचाई पर स्थित है। बाली के उत्तरी सीमा पर 'बाली खल' नामक एक मानव-निर्मित नहर है। यह हुगली जिले के उत्तरपाड़ा को बाली से अलग करता है एवं हावड़ा जिला और हुगली जिला के बीच सीमा रेखा का भी काम करता है, नहर बनने से पूर्व उत्तरपाड़ा बाली नगर का उत्तरी भाग हुआ करता था। हुगली नदी कोलकाता जिले में दक्षिणेश्वर को बाली से अलग करती है।
बाली का नाम 'बाली' इस इलाके में नदी किनारे मौजूद रेतीली मिट्टी से पड़ा है। बंगाली भाषा में रेत को 'बालि' कहते हैं। करीब 300 साल पहले इस क्षेत्र मछुआरों की बस्ती हुआ करती थी।
बाली नगर हावड़ा नगर निगम के प्रशारनक्षेत्र में आता है। पूर्वतः बाली स्वयं में ही एक नगर पालिका हुआ करता था। जिसे बाली पौरसभा कहा जाता था, उसके प्रशासनक्षेत्र में बाली के अलावा लिलुआ, बेलुड़, घुसड़ी, मालीपंचघड़ा और बैरकपुर मौज़े आते थे। बाली पौरसभा, जिसे 1 अप्रैल 1883 को हावड़ा नगर निगम के प्रशासनक्षेत्र को विभाजित कर स्थापित किया गया था, कुल 132 साल तक अस्तित्व में रही थी। 10 जुलाई 2015 को उसे विस्थापित कर पुनः हावड़ में मिला दिया गया। बाली पौरसभा में कुल 35 वार्ड थे जिसे मिलन के बाद घटा कर 20 कर दिया गया है।
बाली के सबसे महत्वपूर्ण त्यौहार दुर्गा पूजा और दीवाली हैं। अन्य महत्वपूर्ण त्योहारों में महा शिवरात्रि और चन्द्रसंक्रान्ती शामिल हैं जो कल्याणेश्वरी शिव मन्दिर के दो प्रमुख त्योहार हैं। सास मेला बाली में आयोजित एक वार्षिक मेला है। इन सब के अलावा बाली का सरस्वती पूजा बहुत प्रसिद्ध है और आसपास के इलाकों से भी लोगों यहां पर आयोजीत सरस्वती पूजा को देखने के लिए आते हैं।
बाली सड़क मार्ग, रेलमार्ग और जलमार्ग से अच्छी तरह जुड़ा हुआ है। तीन प्रमुख रेलरेखा बाली को जोड़ते हैं: हावड़ा-बर्द्धमान मुख्य रेखा, हावड़ा-बर्द्धमान कौर्ड लाईन और शियालदा-डानकुनी रेखा। पांच रेलवे निर्यात बाली के क्षेत्र में आते हैं।जी टी रोड और राष्ट्रीय राजमार्ग -2 बाली को सड़क मार्ग द्वारा बाकी के देष से जोड़ता हैं। यह नगर विवेकानंद सेतु और निवेदिता सेतु द्वारा महानगर कोलकाता से जुड़ा है। मध्य कोलकाता बाली से करीब 10 किमी दूर है। ई-रिक्शा बैटरी चालित ऑटो रिक्शा हैं, जो 2014 में बाली के सड़कों पर पेश किया गया था। यह पूरी तरह से प्रदूषण मुक्त और शोर-मुक्त परिवाहन का ज़रिया है जिस्से शहर की परिवहन व्यवस्था में एक बड़ा सुधार हुआ है।
भारत की 2001 की जनगणना के अनुसार, बल्ली की आबादी 2,61,575 थी। पुरुषों और महिलाओं के लिये जनसंख्या का गठन 43% और 53% है। बल्ली की औसत साक्षरता दर 77% है। पुरुष साक्षरता 78% है, और महिला साक्षरता 74% है।
