श्रीदेवनारायण, राजस्थान के गुर्जर योद्धा थे। वे भगवान विष्णु के अवतार हैं। इनकी पूजा मुख्यत: राजस्थान, हरियाणा तथा मध्यप्रदेश में होती है। इनका भव्य मंदिर आसीन्द में है।
भगवान श्रीदेवनारायण का अवतार सम्वत 968 में साडू माता खटाणी तथा गुर्जर श्रीसवाईभोज चौहान बगडावत के घर में हुआ था। श्रीदेवनारायण भगवान के पुर्वज 24 भाई थे। 24 बगडावत चौहान गोत्र के गुर्जर थे। गुर्जर बाघरावत चौहान के पुत्र होने के कारण ये इतिहास में बगडावत नाम से प्रसिद्ध हुए।
राणी जयमती को लेकर राण के राजा दुर्जनसाल से बगडावतों की जंग हुई। युद्ध से पूर्व बगडावतों तथा दुर्जनसाल की मित्रता थी तथा वे धर्म के भाई थे। ये युद्ध खारी नदी के किनारे हुआ था। बगडावतों ने अपना वचन रखते हुए राणी जैमति को सिर दान में दिये थे। बगडावतों के वीरगति प्राप्त होने के बाद श्रीदेवनारायण का अवतार हुआ तथा उन्होने राजा दुर्जनसाल का वध किया।
देवजी की 3 रानियां थीं- पीपलदे, नागकन्या तथा दैत्यकन्या।
