 खान अल-उमदान इज़राइल देश के आकेर के पुराने शहर में स्थित एक "खान", यीने कारवां सराय है। इसका निर्माण अहमद पाशा अल जज्जर के शासन के दौरान उस्मान साम्राज्य में हुआ था। ये खान-ए-अवामीद के नाम से भी जानी जाती है। इस नाम का शाब्दिक अर्थ "खंबोंकी सराय" होता है। इस दो मंजिला इमारत का निर्माण सन् 1784 में पुर्ण हुआ।
आकेर में चार खानों में से एक होने के नाते, खान अल-उमदान 1784 में यरूशलेम के राज्य के रॉयल कस्टम्स हाउस के स्थान पर बनाया गया था। अपने बनावट के अनुसार कई स्तंभ होने के कारण ये खान अल-उमदान के नाम से जाना जाने लगा। इसमें ग्रेनाइट और प्रकेलास से बने चालीस स्तंभ शामिल हैं जिन्हें कैसरिया, अटलित और आकेर के क्रूसेडर स्मारकों के खंडहरोंसे लिया गया था। आकेर का शहर भूमध्य सागर के दक्षिण पूर्वी तट पर स्थित है। पुराने समय से ये इलाका व्यापार के केंद्र रहा है। एतिहासीक रूप से आकेर का बंदरगाह इस कारण व्यस्त जगह रही है और खान अल-उमदान यहा आनेवाले व्यापारीयोंका महत्वपूर्ण व्यापार स्थान रहा है। आकेर में आने वाले व्यापारियों ने खानके निचले मंजिलका गोदाम के रूप में इस्तेमाल किया जबकि दूसरी मंजिल एक आवास के रूप में कार्य किया करती थी। ऊंट के कारवां गैलिली के गांवों से शहर के बाजारों और बंदरगाह तक उत्पादन और अनाज लाया करते थे। एक लंबे समय के बाद बहाई धर्म के संस्थापक बहाउल्लाह के बढ़ावे से इस जगह को और महत्व प्राप्त हुआ और ये खान-ए-अवामीद के नाम से जाना जाने लगा। उस कालखंड में ये जगह बहाई पाठशाला के रूप के इस्तेमाल कि जाती थी। उस्मान साम्राज्य के शासक अब्दुल हामिद द्वितीय के आदेश पर 1906 में यहा एक घंटाघर बना। ये जफा के घंटाघर जैसा था और एसे ही कई घंटाघर इस दौरान उस्मान साम्राज्य के कई शहरों मे बनाए गए। बलुआ पत्थर से बने इस घंटाघर को पांच मंजिले है और चौथी मंजिल पर चार घडीयां है। उस्मानी साम्राज्य के चांद-सितार की नक्कशी से ये घंटाघर सुशोभीत किया है। सन् 2001 में यहा नई घडीयां बिठाई बई; हर एक जो हिब्रू अंक, अरबी अंक, रोमन अंक औरहिंदू-अरबी अंक प्रणाली के साथ है। सन् 2001 में पुरे आकेर के पूराने शहर के साथ खान अल-उमदान को विश्व धरोहर क दर्जा दिया गया। मई 2004 में इज़राइल के डाक टिकट पर भी ये घंटाघर दर्शाया गया है।
सन् 1920-1933 के कालखंड की तसवीर
आकेर का बंदरगाह और वहा से दिखता खान अल-उमदान का घंटाघर
अंदरूनी भाग
खान अल-उमदान के स्तंभ
खान अल-उमदान के स्तंभ
खान अल-उमदान के स्तंभ
चित्रमाला दृश्य
