
 Flag
ख़ारान बलोचिस्तान में स्थित भारतीय उपमहाद्वीप में ब्रिटिश राज के काल में एक रियासत थी। भारत व पाकिस्तान की स्वतंत्रता के बाद यह अगस्त 1947 से लेकर अक्तूबर 1948 तक एक स्वतंत्र राष्ट्र के रूप में था, जिसके बाद इसका पाकिस्तान में विलय कर दिया गया। सन् 1697 में हुई अपनी स्थापना के बाद से ही यह कलात ख़ानत की अधीनता स्वीकारती थी और यह दर्जा 1940 तक स्थापित रहा। रियासत के अधिकतर लोग बलोच भाषा बोलते थे हालांकि ब्राहुई भाषा बोलने वाले छोटे समुदाय भी रियासत-भर में विस्तृत थे।
ख़ारान के शासक आरम्भ में "मीर" और 1921 के बाद से "नवाब" और "सरदार बहादुर" कहलाते थे और नौशेरवानी बिरादरी से सम्बन्धित थे।
