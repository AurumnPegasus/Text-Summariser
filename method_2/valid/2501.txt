भाई मणी सिंह 18वीं शताब्दी के सिख विद्वान तथा शहीद थे। वे गुरु गोबिन्द सिंह के बचपन के साथी थे। 1699 में जब गुरुजी ने खालसा पंथ की स्थापना की थी तब 'सिख' धर्म निभाने की प्रतिज्ञा ली थी। इसके तुरन्त बाद गुरुजी ने उन्हें अमृतसर जाकर हरमंदिर साहब की व्यवस्था देखने के लिये नियुक्त कर दिया।
भाई मनी सिंघ का जन्म अलीपुर उत्तरी में हुआ था जो सम्प्रति पाकिस्तान के मुजफ्फरगढ़ जिले में है। उनके पिता का नाम माई दास तथा माता का नाम मधरी बाई था।
