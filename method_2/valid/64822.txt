किसी सॉफ्टवेयर उत्पाद को किसी भौगोलिक क्षेत्र की भाषायी, सांस्कृतिक एवं तकनीकी आवश्यकताओं के अनुरूप परिवर्तित करने या ढ़ालने को उस सॉफ्टवेयर का स्थानीकरण कहते हैं। ऐसे बहुत से लोकप्रिय सॉफ्टवेयर हैं जो दुनिया की अनेक भाषाओं में 'प्रयोक्ता इन्टरफेस', 'सहायता' एवं अन्य सुविधाएँ प्रदान करते हैं। उदाहरण के लिये लिनक्स एवं फायरफाक्स का हिन्दी सहित अनेकानेक भाषाओं में स्थानीकरन हो चुका है।
हिन्दीकरण विभिन्न अनुप्रयोगों के हिन्दी भाषा में स्थानीकरण हेतु एक स्लैंग शब्द है जो कि हिन्दी चिट्ठाकारों द्वारा प्रतिपादित एवं प्रचलित किया गया।
