जुस्तिनिअन द्वितीय बाइजेण्टाइन साम्राज्य का अन्तिम शासक था जिसने 685 से 695 तथा पुनः 705 से 711 तक शासन किया।
जुस्तिनियन द्वितीय अपने पिता, कांसटेनटाइन चतुर्थ की मृत्यु के बाद सन् 685 में वह सिंहासनारूढ़ हुआ। उसने अरबों पर सफलतापूर्वक आक्रमण किया किंतु बाद में उनसे संधि कर ली। अनेक कूर कृत्यों के कारण तथा खर्चीले शासन के लिये प्रजा से धन वसूल करने में सख्ती करने से विद्रोह की आग भड़क उठी, जिससे 695 में उसके सेनापति लियोनटिअस ने उसे गद्दी से उतार दिया। 15 हजार अश्वारोही सेना इकट्ठी कर सन् 704 में उसने कुस्तुनतुनियाँ पर हमला किया और पुन: सिंहासनारूढ़ हो गया। उसकी क्रूरताओं के कारण एक बार फिर जनता में तथा सामान्य वर्ग में असंतोष व्याप्त हो गया और फिलिपिकस बार्डेस द्वारा उसका वध कर दिया गया।
