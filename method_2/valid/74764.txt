
करकूक​ प्रान्त, जिसे किरकुक प्रान्त या केरकूक प्रान्त भी उच्चारित किया जाता है, इराक़ का एक प्रान्त है।
1976 से 2006 तक करकूक प्रान्त का नाम 'अत-तमीम प्रान्त' था, जिसे औपचारिक अरबी भाषा में मुहाफ़ज़ात​ अल-तमीम कहा जाता था। इसका अरबी में अर्थ 'राष्ट्रीयकरण प्रान्त' था और यह नाम इसलिए रखा गया क्योंकि यहाँ पर उस समय इराक़ी सरकार तेल और गैस के उत्पादन का राष्ट्रीयकरण कर रही थी। 1976 से पहले इस प्रान्त का नाम 'करकूक प्रान्त' ही था।
इस प्रान्त की आबादी में कुर्दी लोगों का समुदाय सबसे बड़ा है। करकूक शहर और करकूक प्रान्त में भिन्न समुदायों की आबादी 1957 में इस प्रकार थी:
1960 के बाद से इराक़ की सरकार ने इस इलाक़े में भारी अरबीकरण की नीति अपनाए और यहाँ पर बाहर से बहुत से अरब ला कर बसाए गए। उसने कुछ ग़ैर-अरब समुदायों पर भी ज़ोर डाला की वह स्वयं को जनगणनाओं में 'अरब' समुदाय में दर्ज कराएँ। इस से इस क्षेत्र में अरब बहुसंख्यक हो गए, हालांकि कि उनका वास्तविक प्रतिशत ठीक से नहीं बताया जा सकता था। सरकारी आंकड़ों के अनुसार कुर्द लोग 1957 में 48%, 1977 में 38% और 1997 में सिर्फ़ 21% थे, जबकि अरब लोग 1957 में 28%, 1977 में 45% और 1997 में 72% थे।
प्रान्त के ज़िले इस प्रकार हैं:
अक्सर इस प्रान्त में केवल 4 ज़िले गिने जाते हैं, क्योंकि मख़मूर​ ज़िले में भारी कुर्दी आबादी होने के कारण उसे इराक़ी कुर्दिस्तान स्वशासित प्रदेश ने अपने अरबील प्रान्त में शामिल कर लिया है।
बाबिल • सलाहुद्दीन  • करबला • दियाला • नजफ़ • वासित  • अनबार • मयसान • नीनवा • बसरा • दोहूक • ज़ी क़ार • अरबील • मुसन्ना • करकूक • क़ादिसियाह​ • 
