हालीशहर भारत के पश्चिम बंगाल राज्य के उत्तर चौबीस परगना जिला में अवस्थित एक शाहर है, जोकि पश्चिम बंगाल पुलिस के बैरकपुर उपविभाग के नैहाटी थाने के अंतर्गत आता है। यह क्षेत्र, कोलकाता के महानगरीय विस्तार का हिस्सा है, तथा कोलकाता महानगर विकास प्राधिकरण के अन्तर्गत आता है।
हालिशहर उत्तर 24 परगना ज़िले में, हुगली नदी के किनारे, पश्चिम बंगाल के कल्याणी शहर से लगभग 3 किलोमीटर दक्षिण पश्चिम की ओर, और कोलकाता के मध्य से करीब 50 किलोमीटर उत्तर की ओर अवस्थित है। यह हुगली नदी के किनारे बण्डेल शहर के दूसरे छोर पर स्थित है। यह रेलमार्ग और सड़क मार्ग से आसपास के क्षेत्रों से व देश के अन्य हिस्सों से अछि तरह जुड़ा है। हालिशहर रेलवे स्टेशन, कोलकाता उपनगरीय रेलजल का हिस्सा है। तथा कल्याणी गतिमार्ग द्वारा यह कोलकाता से जुड़ा है। इसके अलावा, जुबली ब्रिज के मदद से नदी के दूसरे छोर तक यातायात की जा सकती है, एवं जल वाहन की सुविधा भी मौजूद है।
हालिशहर का क्षेत्रफल 8.29 वर्ग किलोमीटर है। यह उत्तर 24 परगना ज़िले में हुगली नदी के किनारे, पश्चिम बंगाल के बण्डेल शहर के दूसरी ओर समुद्र तल से 15 मीटर ऊपर अवस्थित है। यहाँ के मौसम पर मॉनसून का काफी महत्वपूर्ण प्रभाव पड़ता है।
साल 2011 के जनगणना के अनुसार हालीशहर की कुल शहरी जनसंख्या 124939 है और आसपास के उपशहरी इलाका को मिला के कुल जनसंख्या 124939 हो जाती है। जनसंख्या के हिसाब से यह भारत का 380वाँ शहर है। जनगणना आँकड़ा के अनुसार इस शहर में लिंगानुपात 908 और साक्षरता दर 88.36% है।
