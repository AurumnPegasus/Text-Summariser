शेफ़ील्ड ) साउथ यॉर्कशायर, इंग्लैंड का एक महानगरीय क्षेत्र और एक शहर है। इसका नाम शेफ़ नदी से व्युत्पन्न है, जो इस शहर से होकर बहती है। ऐतिहासिक रूप से यह यॉर्कशायर के वेस्ट राइडिंग का एक भाग था, अब यह शहर अपनी अधिकांशतः औद्योगिक जड़ों से विकसित होकर और अधिक विस्तृत आर्थिक आधार को समावेशित करता है। शेफ़ील्ड शहर की जनसंख्या 520,700 है और यह आठ विशाल स्थानीय अंग्रेजी शहरों में से एक है जो इंग्लिश कोर सिटीज़ ग्रुप के निर्माण में योगदान करता है।
19वीं शताब्दी के दौरान, शेफ़ील्ड को स्टील उत्पादन हेतु अंतर्राष्ट्रीय ख्याति मिली. यहां स्थानीय रूप से कई नवीकरण विकसित किये गए, जिसमें क्रूसिबल और स्टेनलेस स्टील भी शामिल था, जिसके फलस्वरूप औद्योगिक क्रांति के दौरान यहां की जनसंख्या में लगभग 10 गुने की वृद्धि हो गयी। शेफ़ील्ड को 1893 में नगरीय अधिकारपत्र प्राप्त हुआ और यह आधिकारिक रूप से सिटी ऑफ शेफ़ील्ड बन गया। लौह और स्टील उद्योग में अंतर्राष्ट्रीय प्रतिस्पर्धा के चलते 1970 और 1980 के दशक में स्थानीय पारंपरिक उद्योगों में गिरावट आई और इसी दौरान इस क्षेत्र में कोयला खनन उद्योग का भी पतन हुआ।
21वीं सदी में अन्य ब्रिटिश शहरों के साथ शेफ़ील्ड में भी व्यापक स्तर पर पुनर्विकास हुआ। 1997 से शेफ़ील्ड का कुल अतिरिक्त आवर्धन 60 प्रतिशत बढ़ गया है, जो 2007 में 9.2 बिलियन पाउंड था। यहां की अर्थ व्यवस्था ने लगभग 5 प्रतिशत वार्षिक की स्थायी विकास दर को प्राप्त किया है जो यॉर्कशायर और हम्बर के विस्तृत क्षेत्र के औसत से अधिक है।
शेफ़ील्ड शहर सात पहाड़ियों पर बना है और पांच नदियों के संगम के निकट स्थित है। यह आंकलन किया गया है कि शेफ़ील्ड में दो मिलियन से भी अधिक वृक्ष हैं, प्रति व्यक्ति दर से यह आंकड़ा यूरोप के किसी भी अन्य शहर की तुलना में अधिक है; इस शहर का 61 प्रतिशत भाग हरियाली से घिरा है।
वह शेत्र जो अब सिटी ऑफ शेफ़ील्ड द्वारा अधिकृत है वह लगभग 12,800 वर्षों या कम से कम उत्तर पुरापाषाण युग से एक रिहायशी क्षेत्र है। शेफ़ील्ड क्षेत्र में मानव अधिवास का प्रारंभिक प्रमाण शहर के पूर्वी भाग में क्रेस्वेल क्रैग्स में मिला था। लौह युग में यह क्षेत्र पेनाइन जाति का सुदूरदक्षिणी प्रांत बन गया, जिसे ब्रिगनेट्स कहा जाता है। ऐसा माना जाता है कि यही वह प्रजाति है जिसने शेफ़ील्ड और इसके आस पास के क्षेत्रों में कई पहाड़ी दुर्ग बनाये हैं। रोमवासियों की रवानगी के बाद, शेफ़ील्ड, एल्मेट राज्य के केल्ट क्षेत्र का दक्षिणी भाग बन सकता था, जहां शेफ और डॉन नदियां इस राज्य और मेरिका राज्य के बीच सीमा का हिस्सा बनाती हैं। धीरे-धीरे, मेरिकवासी, डेरा राज्य से पश्चिम की ओर बढ़ने लगे. शेफ़ील्ड क्षेत्र के अंतर्गत एक केल्टीय उपस्थिति का प्रमाण वेल्स तथा वेल्स वुड नामक दो उपनिवेशों द्वारा मिलता है, जो शेफ़ील्ड के निकट हैं। हालांकि, यह उपनिवेश जो विकसित होकर शेफ़ील्ड के निर्माण के लिए विलयित हो गए, उनका प्रमाण पहली सहस्त्राब्दी के दूसरे अन्तराल से है और वह एंग्लो-सैक्सन तथा दानिश मूल के हैं। एंग्लो सैक्सन काल में, शेफ़ील्ड क्षेत्र की सीमा मेरिका और नौर्थुम्ब्रिया राज्यों के बीच दोनों ओर फ़ैलने लगी. एंग्लो-सैक्सन क्रॉनिकल के अनुसार नौर्थुम्ब्रिया के किंग अर्न्ड ने 829 में हैमलेट ऑफ डोर में वेसेक्स के किंग एगबर्ट के सामने समर्पण कर दिया, यह घटना हाउस ऑफ वेसेक्स के अंतर्गत इंग्लैंड राज्य के एकीकरण की विशेष कुंजी रही. नॉरमैन पर विजय के बाद, स्थानीय उपनिवेशों की सुरक्षा के लिए शेफ़ील्ड कैसल का निर्माण हुआ और एक छोटा कस्बा विकसित किया गया जो आधुनिक शहर का केंद्र है।
1296 तक, अब कैसल स्क्वायर के नाम से जाने जाने वाले स्थान पर एक बाज़ार का विकास हो चुका था और इसके बाद धीरे-धीरे शेफ़ील्ड एक छोटे बाजारी कस्बे के रूप में विकसित होने लगा. चौदहवीं शताब्दी में, शेफ़ील्ड चाकुओं के निर्माण के लिए विख्यात हो चुका था, जैसा कि ज्यॉफ्री चौकर की पुस्तक द केंटरबरी टेल्स में भी उल्लिखित है और 1600 शताब्दी की शुरुआत तक यह लन्दन से बाहर इंग्लैंड में कटलरी के उत्पादन का प्रमुख केंद्र बन चुका था जिसका निरीक्षण हैलमशायर की एक कटलरी निर्माण कम्पनी द्वारा किया जा रहा था। 1570 से 1584 तक, क्वीन ऑफ स्कॉट्स, मेरी, शेफ़ील्ड कैसल और शेफ़ील्ड मैनर में बंदी थीं।
1740 के दशक में, क्रुसिबल स्टील प्रक्रिया के एक प्रारूप की खोज की गयी जो पहले की तुलना में अधिक अच्छी गुणवत्ता के स्टील उत्पादन को संभव बनाता था। इसी काल में, चांदी की पतली चादर को ढलवा तांबे पर पिघलाने की एक तकनीक विकसित की गयी जिसके द्वारा चांदी की परत का निर्माण किया जा सके, यह शेफ़ील्ड प्लेट के नाम से विख्यात हो गयी। इन आविष्कारों ने एक औद्योगिक शहर के रूप में शेफ़ील्ड के विकास को और भी प्रोत्साहित कर दिया, लेकिन कुछ महत्त्वपूर्ण निर्यात बाजारों के नुकसान के कारण 18वीं शताब्दी के अंत में और 19वीं शताब्दी की शुरुआत में मंदी आ गयी। इसके फलस्वरूप आयी दुखद परिस्थितियां तब अपने चरम पर पहुंच गयीं जब कालरा के एक महामारी के रूप में फैलने से 1832 में 402 लोगों की मृत्यु हो गयी। पूरी 19वीं शताब्दी के दौरान इस शहर की आबादी तीव्रता के साथ बढ़ती गयी; यह 1801 में 60,095 से बढ़कर 1901 में 451,195 हो गयी। 1842 में इस शहर को एक नगरीय क्षेत्र के रूप में निगमित कर दिया गया और 1893 में इसे एक नगर अधिकारपत्र की मान्यता दे दी गयी। लोगों की बढ़ती हुई संख्या के कारण बेहतर जल आपूर्ति की मांग होने लगी और शहर के बाहरी इलाकों में अनेकों नए जलाशय बनाये गए। 1864 में इन जलाशयों में से एक की दीवार ढह जाने के फलस्वरूप शेफ़ील्ड की विशाल बाढ़ आई थी जिसमे 270 लोगों की मृत्यु हो गयी थी और शहर का काफी बड़ा हिस्सा नष्ट हो गया था। बढ़ती हुई आबादी के कारण एक के बाद एक रिहायशी स्थलों का निर्माण होता गया और इसके साथ ही साथ कारखानों के कारण भयानक रूप से बढ़ाते हुए प्रदूषण के फलस्वरूप, 1937 में जॉर्ज ऑरवेल ने विवश होकर लिखा: "मुझे लगता है कि शेफ़ील्ड, ईमानदारीपूर्वक प्राचीन विश्व का सबसे बदसूरत शहर होने का दावा कर सकता है।"
द्वितीय विश्व युद्ध की संभावनाओं के कारण अंतर्राष्ट्रीय चिंता के फलस्वरूप 1930 के दशक में आयी मंदी में कुछ ठहराव आया; शेफ़ील्ड के स्टील कारखाने युद्ध हेतु हथियार और अन्य सामग्री बनाने के लिए कार्य करने लगे. इसके परिणामस्वरूप, यह शहर बमबारी आक्रमण का प्रमुख निशाना बन गया, सर्वाधिक भीषण बमबारी 1940 में 12 दिसम्बर और 15 दिसम्बर की रात को हुई, जिसे अब शेफ़ील्ड ब्लिट्ज के नाम से जाना जाता है। इस दौरान 660 से अधिक जानें गयीं और कई इमारतें नष्ट हो गयीं.
1950 और 1960 के दशक में, शहर की कई मलिन बस्तियां समाप्त कर दी गयीं और उनका स्थान रिहायशी योजनाओं ने ले लिया, जैसे, पार्क हिल फ्लैट्स. सड़कों की नयी प्रणाली को स्थान देने के लिए सिटी सेंटर का भी काफी हिस्सा हटाया गया। विदेशों में बढ़ते हुए स्वचालन और प्रतिस्पर्धा के कारण कई स्टील मिलें बंद हो गयीं. 1980 के दशक में शेफ़ील्ड के उद्योगों का सबसे बुरा पतन हुआ और इसके साथ ही ब्रिटेन के कई अन्य क्षेत्रों में भी ऐसा ही हुआ। 1990 में पूर्व, स्टीलवर्क्स के स्थान पर बनी मीडोहॉल शॉपिंग सेंटर की इमारत एक मिश्रित वरदान सिद्ध हुई क्योंकि इससे आवश्यक रोजगार उत्पन्न हुए लेकिन सिटी सेंटर के पतन की गति भी बढ़ गयी। शहर के पुनर्निर्माण के प्रयासों ने तब गति पकड़ी जब 1991 में इस शहर ने वर्ल्ड स्टूडेंट गेम्स की मेजबानी की, जिसके फलस्वरूप खेल संबंधी नवीन सुविधाओं का निर्माण किया गया जैसे शेफ़ील्ड एरेना, डॉन वैली स्टेडियम और पौंड्स फोर्ज कॉम्प्लेक्स.
जैसे-जैसे नयी परियोजनाओं के द्वारा शहर के मंद पड़े हिस्से का पुनर्निर्माण हो रहा है वैसे ही वैसे शेफ़ील्ड भी शीघ्रतापूर्वक परिवर्तित होता जा रहा है। एक ऐसी ही परियोजना है, हार्ट ऑफ द सिटी, जिसने सिटी सेंटर में अनेकों लोक निर्माण कार्यों की अगुआई की है; इसके अंतर्गत 1998 के द पीस गार्डेन का पुनर्निर्माण हुआ, 2001 अप्रैल में द मिलेनियम गैलेरीज़ का शुभारम्भ हुआ, 2003 मई में विंटर गार्डेन खोला गया और इन स्थलों को जोड़ने के लिए एक सार्वजनिक स्थल बनाया गया तथा मई 2006 में द मिलेनियम स्क्वायर का आरम्भ हुआ। इसके अतिरिक्त हुए विकासों में रेलवे स्टेशन के सामने अभी हाल ही में नवीनीकृत, शेफ स्क्वायर का पुनर्निर्माण शामिल है। नए स्क्वायर में सी एप्लाइड लिमिटेड द्वारा डिजाइन की गयी मूर्ति, द कटिंग एज भी है जो शेफ़ील्ड स्टील से निर्मित है।
2007 में ब्रिटेन में आई बाढ़ और 2010 में आये बिग फ्रीज़ के दौरान शेफ़ील्ड पर विशेष रूप से बड़ी विपत्ति आयी थी।
स्थानीय स्तर पर शेफ़ील्ड में, शेफ़ील्ड सिटी काउंसिल का शासन चलता है। इसमें 84 पार्षद हैं जिनका चुनाव 28 वार्डों का प्रतिनिधित्व करने के लिए किया जाता है-प्रत्येक वार्ड पर तीन पार्षद. वर्तमान में यह लिबरल डेमोक्रेट के शासन में है, हालांकि उन्हें 2010 स्थानीय चुनावों में बहुमत नहीं प्राप्त हुआ था; पर इस चुनाव के बाद काउंसिल की सीटों का वितरण कुछ इस प्रकार था, लिबरल डेमोक्रेट 42 सीटें, द लेबर पार्टी 39 सीटें, द ग्रीन पार्टी 2 सीटें और 1 निर्दलीय. 2008 के स्थानीय इंग्लिश चुनाव से पॉल स्क्राइवें काउंसिल के नेता रहे हैं। सिटी में एक लॉर्ड मेयर भी होता था; जो अब मात्र एक औपचारिक पद है, लेकिन पूर्व में इस पद पर आसीन व्यक्ति के पास महत्त्वपूर्ण अधिकार होते थे, इन अधिकारों में वित्त के सम्बन्ध में विशेषाधिकार और सिटी काउंसिल के मामले शामिल होते थे। 2010 तक, एलेन लॉ लार्ड मेयर हैं।
अपने इतिहास के अधिकांश भाग में काउंसिल पर लेबर पार्टी का ही नियंत्रण रहा है और यह वामपंथी विचारों के प्रति सहानुभूति रखने के लिये जानी जाती थी; 1980 के दौरान जब शेफ़ील्ड सिटी काउंसिल का नेतृत्व डेविड ब्लंकेट कर रहे थे, तो इस क्षेत्र को एक विशेष उपाधि "सोशलिस्ट रिपब्लिक ऑफ साउथ यॉर्कशायर" दी गयी। हालांकि 1999 और 2000 के बीच काउंसिल पर लिबरल डेमोक्रेट का नियंत्रण रहा और अपना बहुमत खो देने पर पुनः 2008 से 2010 तक उन्होंने इसका नियंत्रण प्राप्त कर लिया। वर्तमान में काउंसिल त्रिशंकु अवस्था में है।
काउंसिल के अधिकार में आने वाली अधिकांश सुविधाओं का संचालन स्वतंत्र अनुदान संगठनों द्वारा किया जा रहा है। शेफ़ील्ड के अंतर्राष्ट्रीय कार्यक्रम स्थल शहर के अनेकों खेल व अवकाश सुविधाओं का क्रियान्वन कर रहे हैं; जिसमे शेफ़ील्ड एरेना और डॉन वैली स्टेडियम सम्मिलित हैं। शेफ़ील्ड गैलेरीज़ एंड म्यूजियम ट्रस्ट, काउंसिल के अधिकार में आने वाली वीथीकाओं और संग्रहालयों का रखरखाव देखते हैं।
शहर लोकसभा के सदस्यों में से पांच को हाउस ऑफ कॉमंस में वापस देता है और छठां सदस्य, जो पेनिस्टोन एंड स्टॉक्सब्रिज की ओर से लोकसभा का सदस्य होता है, वह शेफ़ील्ड और बार्न्सले के कुछ भागों का भी प्रतिनिधित्व करता है।
शेफ़ील्ड 53°23′N 1°28′W / 53.383°N 1.467°W / 53.383; -1.467 में स्थित है। यह रौथरहैम के ठीक बगल में स्थित है और यह उससे M 1 मोटरवे द्वारा विच्छेदित होता है। हालांकि बार्न्सले महानगरीय क्षेत्र भी उत्तर की ओर से शेफ़ील्ड की सीमा बनाता है, लेकिन यह शहर स्वयं यहां से कुछ मील की दूरी पर स्थित है। शहर की दक्षिणी और पश्चिमी सीमा डर्बीशायर द्वारा सहभाजित है; 20वीं शताब्दी के प्रथम उत्तरार्ध में शेफ़ील्ड ने दक्षिण की ओर डर्बीशायर में अपनी सीमा का विस्तार कर लिया जिससे अनेक गांव इसमें जुड़ गए, जिसमे टोटले, डोर और वह क्षेत्र भी शामिल है जिसे अब मॉसबोरो उपनगर के नाम से जाना जाता है। शहर की पश्चिम दिशा में ठीक सीध में पीक डिस्ट्रिक्ट नैशनल पार्क ओर पेनाइन पर्वत श्रंखला है।
शेफ़ील्ड भौगोलिक विविधता से पूर्ण शहर है। यह शहर कई पहाड़ियों द्वारा निर्मित प्राकृतिक गोलाकार दीर्घा और पांच नदियों के संगम में बसा है, ये नदियां हैं: डॉन, शेफ़, रिवलिन, लॉक्सले ओर पोर्टर. वास्तव में अधिकांश शहर पहाड़ी की ओर बना है जहां से सिटी सेंटर या ग्रामीण क्षेत्र का नज़ारा दिखायी पड़ता है। शहर का निम्नतम बिंदु ब्लैकबर्न चारागाह के समीप है जो समुद्र तल से मात्र 29 मीटर की उंचाई पर स्थित है, जबकि शहर के कुछ अन्य भाग समुद्र स्तर से 500 मीटर की उंचाई पर हैं; उच्चतम बिंदु जो मार्गरे हिल्स के समीप हाई स्टोंस पर है वह 548 मीटर मीटर की उंचाई पर है। हालांकि, शहर के 79 प्रतिशत रिहायशी इलाके समुद्र तल से 100 और 200 मीटर के बीच की उंचाई पर स्थित हैं।
आंकलन के अनुसार यहां 2 मिलियन वृक्ष हैं, शेफ़ील्ड में यूरोप की किसी भी शहर की तुलना में प्रति व्यक्ति वृक्षों की संख्या सर्वाधिक है ओर शेफ़ील्ड सिटी काउंसिल के अनुसार यह इंग्लैंड का सबसे हरा-भरा शहर है, यह दावा 2005 में इस शहर द्वारा एंटेंटे फ्लोरेल प्रतिस्पर्धा जीतने के बाद से और अधिक सुदृढ़ हो गया। यहां 170 से भी अधिक वनप्रदेश हैं, 78 सार्वजनिक पार्क हैं और 10 सार्वजनिक उद्यान हैं। 52.0 वर्ग मील नैशनल पार्क और 4.20 वर्ग मील जल स्त्रोतों के साथ जोड़े जाने पर इसका अर्थ यह निकलता है कि शहर का 61 प्रतिशत क्षेत्र हरियाली युक्त है। इसके बावजूद भी, शेफ़ील्ड के 64 प्रतिशत से भी अधिक निवासी अपने निकटतम हरे-भरे क्षेत्र से 300 मीटर से अधिक दूरी पर रहते हैं, हालांकि शहर के कम समृद्ध इलाकों में पहुंचना अधिक सरल है।
शेफ़ील्ड में वैज्ञानिक दृष्टि से विशिष्ट अभिरुचि वाले क्षेत्रों की संख्या भी अधिक है और यह विविध प्रकार के हैं, ब्रिटेन के किसी भी अन्य शहर से तुलना करने पर परिणाम शेफ़ील्ड के पक्ष में ही प्राप्त होंगे: अर्बन पार्क लैंड और वनप्रदेश, कृषि एवम जोतने योग्य भूमि, जंगल, चारागाह और ताजे पानी पर आधारित विशिष्ट वैज्ञानिक अभिरुचि वाले क्षेत्र. शहर के अन्दर छः ऐसे क्षेत्र हैं जिन्हें वैज्ञानिक दृष्टि से विशिष्ट लाभ क्षेत्रों का दर्जा दिया गया है।
शहर की वर्तमान सीमा का निर्धारण 1974 में किया गया था, जब शेफ़ील्ड के पूर्व क्षेत्रीय प्रांत का स्टॉक्सब्रिज अर्बन डिस्ट्रिक्ट और वौर्टले रुरल डिस्ट्रिक्ट के दो इलाकों के साथ विलय हुआ था। इस क्षेत्र में प्रमुख शहरी क्षेत्र का परिसीमन करने वाले ग्रामीण क्षेत्रों का महत्त्वपूर्ण भाग शामिल है। मोटे तौर पर, शेफ़ील्ड का एक तिहाई भाग पीक डिस्ट्रिक्ट नैशनल पार्क में स्थित है। मार्च 2010 में साउथ डाउंस नैशनल पार्क, जिसका कुछ भाग ब्रिघटन एंड हूव में शामिल है, के निर्माण से पूर्व तक किसी भी अन्य अंग्रेजी शहर की सीमा में नैशनल पार्क का कोई भी हिस्सा शामिल नहीं था।
शेष ब्रिटेन की तरह शेफ़ील्ड में भी मौसम आम तौर पर मध्यम रहता है। शहर के पश्चिम में स्थित पेनाइन वृक्ष एक ठंडा, उदास और नम माहौल बना सकते हैं लेकिन वे पूरे क्षेत्र में "रेन शैडो" डालने के द्वारा प्रबल पश्चिमी हवाओं से आश्रय भी प्रदान करते हैं। 1971 और 2000 के बीच शेफ़ील्ड में औसतन 824.7 मिलीमीटर प्रति वर्ष वर्षा हुई; 91.9 मिलीमीटर के साथ दिसम्बर का महीना सर्वाधिक नाम था और 51.0 मिलीमीटर के साथ जुलाई का महीना सर्वाधिक सूखा था। जुलाई वर्ष का सर्वाधिक गरम महीना भी था, इसका औसत अधिकतम तापमान 20.8 °से. था। जनवरी और फरवरी में औसत न्यूनतम तापमान 1.6 °से. था, हालांकि इन महीनों के दौरान दर्ज किया गया न्यूनतम तापमान −10 °से. और −15 °से. के बीच हो सकता है। औसतन, ठण्ड के महीनों में, लगभग 67 दिन ऐसे होते हैं जब भूतल से लिया गया तापमान 0 डिग्री या उससे कम होता है .
वेस्टर्न पार्क वेदर स्टेशन, जिसकी स्थापना 1882 में हुई थी, वह ग्रेट ब्रिटेन का सबसे अधिक समय से चला आ रहा वेदर स्टेशन है। यह 125 से भी अधिक वर्षों से मौसम के मिजाज को दर्ज कर रहा है और 2008 की एक रिपोर्ट के अनुसार शेफ़ील्ड का मौसम अत्यंत तीव्रता के साथ ऊष्ण होता जा रहा है, ऊष्णता की यह गति इस काल के दौरान कभी नहीं रही, इस दौरान 1990 और 2006 अब तक के सबसे अधिक गर्म वर्ष रहे थे। स्टॉकहोम इन्वायरमेंट इंस्टीट्यूट के साथ साझेदारी में शेफ़ील्ड ने 5,798,361 टन प्रति वर्ष का कार्बन फुटप्रिंट विकसित किया . यह ब्रिटेन के समग्र कार्बन फुटप्रिंट के बराबर है जो 698,568,010 टन प्रति वर्ष है। वह कारक जिनका सबसे अधिक प्रभाव पड़ता है वह हैं: रिहायशी घर, परिवहन, उपभोक्ता, निजी सुविधाएं, भोजन और पूंजी निवेश . शेफ़ील्ड सिटी काउंसिल ने 10:10 तक अभियानों पर हस्ताक्षर किये हैं।
शेफ़ील्ड अनेकों बाह्य प्रान्तों और पड़ोसी क्षेत्रों द्वारा बना है, जिनमे से अधिकांश गांव और बस्तियों से विकसित हुए हैं, इन्हें शेफ़ील्ड के विस्तारीकरण के साथ इसमें शामिल कर लिया गया। आधुनिक प्रशासकों और राजनैतिक विभागों द्वारा इन ऐतिहासिक क्षेत्रों की उपेक्षा की जाती है, इसके बदले में इस शहर को 28 चुनावी वार्डों में बांटा गया है, जिसमे से प्रत्येक वार्ड आम तौर पर 4-6 क्षेत्र की जिम्मेदारी लेता है। इस चुनावी वार्डों को 6 लोकसभा निर्वाचन क्षेत्रों के रूप में समूहीकृत किया गया है। शेफ़ील्ड अधिकतर क्षेत्रीय काउंसिल रहित हैं लेकिन ब्रैडफील्ड और एक्लेसफील्ड में क्षेत्रीय काउंसिल हैं और स्टॉक्सब्रिज में शहरी काउंसिल है।
युनाइटेड किंगडम जनगणना 2001 के अनुसाए, शेफ़ील्ड में रहने वालों की जनसंख्या 513,234 है, इसमें 1991 की जनगणना की तुलना में 1.9 प्रतिशत की गिरावट आयी है। यह शहर विस्तृत शेफ़ील्ड शहरी क्षेत्र का एक भाग है, जिसकी जनसंख्या 640,720 है। शेफ़ील्ड की जनसंख्या का जातीय संघटन इस प्रकार था, गोरे 91.2 प्रतिशत, एशियाई 4.6 प्रतिशत, काले व्यक्ति 1.8 प्रतिशत और 1.6 प्रतिशत मिश्रित. धर्मं के अनुसार, यहां की 68.6 प्रतिशत जनसंख्या ईसाई है और 4.6 प्रतिशत जनसंख्या मुस्लिम है। अन्य धर्मों को मानने वालों का प्रतिशत 1 से भी कम है। किसी भी धर्म को नहीं मानने वालों का प्रतिशत यहां पर राष्ट्रीय औसत से भी अधिक है, यह 17.9 प्रतिशत है, जिसमे से 7.8 प्रतिशत ने अपना धर्मं नहीं बताया है। सबसे बड़ा पंचसंख्यक समूह 20-24 वर्ष का है, ऐसा विश्वविद्यालय में पढ़ने वाले छात्रों की बड़ी संख्या के कारण है।
शेफ़ील्ड की जनसंख्या 1951 में 577,050 होकर चरम पर पहुंच गयी थी और तब से निरंतर गिरती जा रही है। हालांकि, 2007 के मध्य में जनसंख्या आंकलन 530,300 था- जो 2001 से निवासियों की संख्या में लगभग 17,000 की वृद्धि प्रदर्शित कर रहा था।
हालांकि शेफ़ील्ड एक शहर है, फिर भी यह अनौपचारिक रूप से "इंग्लैंड के सबसे बड़े गांव" के रूप में जाना जाता है, ऐसा स्थलाकृतिक विलगन और जनांकिकी स्थिरता के मिश्रण के कारण है। यह ब्रिटेन का सबसे बड़ा शहर है जो उपनगरीय विस्तार के लिए आधार प्रदान नही करता और भौगोलिक दृष्टि से अपेक्षाकृत विलगित है, यह पहाड़ियों के एक वलय द्वारा अन्य स्थानों से अलग हो जाता है। शेफ़ील्ड के चारों ओर की भूमि औद्योगिक इस्तेमाल के लिए उपयुक्त नहीं थी और अब इसमें कई अन्य संरक्षित हरित क्षेत्र सम्मिलित हैं। यह स्थलाकृतिक कारक नगरीय विस्तार को अवरोधित करने का एक कारण रहे हैं, जिसके फलस्वरूप यहां की जनसंख्या अपेक्षाकृत स्थिर रही और यहां पर गतिशीलता की दर भी निम्न रही.
1956 में, हंट ने कहा कि "आधुनिक शेफ़ील्ड, एक समृद्ध औद्योगिक शहर है जहां पर निवासियों की संख्या 1/2 मिलियन से भी अधिक है और इसकी ख्याति भी विश्व स्तरीय है, लेकिन फिर भी इसमें 5000 लोगों वाले उस छोटे बाजारी शहर की कई आवश्यक विशेषताएं अभी भी बरकरार हैं जिससे विकसित होने में इसे 2.5 शताब्दियों का समय लगा. 1970 में किये गए एक सर्वेक्षण ने भी हंट के वर्णन की पुष्टी की है, जिसके अनुसार जब इसकी तुलना अन्य विशाल प्रांतीय क्षेत्रों से की गयी तो इसके अधिकाधिक निवासी शहर के अन्दर एक "घरेलू क्षेत्र" की पहचान में समर्थ रहे और इससे भी अधिक बड़ी बात यह है कि अन्य विशाल प्रांतीय क्षेत्र के वासियों की तुलना में शेफ़ील्ड के निवासी अपने शहर को छोड़ने के लिए सर्वाधिक अनिच्छुक हैं। सर्वेक्षण विश्लेषण के दौरान निवासियों की अपने शहर को छोड़ कर जाने के प्रति अनिच्छा की ओर ध्यान दिया गया, क्योंकि इन प्रतिक्रियाओं की अनेक विशेषताएं "एक विशाल प्रांतीय क्षेत्र के स्थान पर छोटे नगरीय या ग्रामीण प्राधिकरण" के सर्वेक्षण से प्राप्त की गयी थीं।
1851 की जनगणना से प्राप्त आंकड़े ने सिडनी पोलार्ड को अपने विश्लेषण में यह कहने के लिए विवश कर दिया कि शेफ़ील्ड उस समय का "इंग्लैंड का सर्वाधिक श्रमजीवी शहर था", यहां कार्यरत प्रति 1 लाख व्यक्ति में अधिकतर उत्पादन धंधे में लगे थे और प्रति 1 लाख व्यक्तियों में व्यवसायिक धंधों में लगे लोगों की संख्या कम थी। उन्होंने इसका श्रेय शहर के कटलरी व्यवसाय को दिया, जिसका सुनियोजन ध्रुवीय पूंजी-बनाम-श्रम व्यवसाय पर नहीं किया गया था, बल्कि यह कटलरी कारखानों, शिल्पकारों और व्यापारियों के बीच का एक जटिल नेटवर्क था, जिसका समुदाय की एकता और समानता पर सकारत्मक प्रभाव पड़ा और जो बाद में 19वीं शताब्दी में शहर में स्टील उद्योग के अभ्युदय तक बना रहा. यहां तक कि 1981 तक भी शेफ़ील्ड में सामाजिक ध्रुवीकरण अन्य शहरों की तुलना में काफी कम था, यहां पर मात्र 4.1 प्रतिशत जनसंख्या के पास व्यवसायिक रोजगार था जबकि 62.1 प्रतिशत लोग कुशल और अकुशल श्रमिकों के रूप में वर्गीकृत थे।
पतन के कई वर्षों के बाद, शेफ़ील्ड की अर्थव्यवस्था अब सशक्त पुनरुत्थान से गुजर रही है। बारक्लेस बैंक के 2004 के वित्तीय योजना अध्ययन में यह बात प्रकाश में आई है कि 2003 में हैलम का शेफ़ील्ड नगर समग्र संपत्ति के मामले में लन्दन से बाहर शीर्ष श्रेणी पर था, जिसमे प्रति वर्ष 60,000 पाउंड कमाने वालों का अनुपात लगभग 12 प्रतिशत था। नाईट फ्रैंक द्वारा किये गए एक सर्वेक्षण में यह बात सामने आये कि वर्ष 2004 के द्वीतीय भाग में शेफ़ील्ड कार्य और रिहायशी स्थलों तथा उनके किराये के मामले में लन्दन से बाहर सबसे तीव्रता के साथ विकास करने वाला शहर था। यह शेफ़ील्ड में पुनर्विकास की नयी लहर के द्वारा देखा जा सकता है, जिसमे सिटी लौफ्ट्स टॉवर और इसके साथ जुड़ा हुआ सेंट पॉल्स प्लेस, वेलौसिटी लिविंग और द मूर का पुनर्विकास, आगामी एनआरक्यू और अभी हाल में पूर्ण किये गए विंटर गार्डेन्स, पीस गार्डेन्स, मिलेनियम गैलेरीज़ और शेफ़ील्ड वन रीडेवेलपमेंट एजेंसी के अंतर्गत अन्य कई परियोजनाएं शामिल हैं। शेफ़ील्ड की अर्थव्यवस्था 1997 में 5.6 बिलियन पाउंड से बढ़कर 2007 में 9.2 बिलियन पाउंड पर पहुंच गयी।
"यूके सिटीज़ मॉनिटर 2008" ने शेफ़ील्ड को "बेस्ट सिटीज़ टू लोकेट अ बिजनेस टुडे" शीर्ष दस शहरों में स्थान दिया, इस शहर को कार्यालय हेतु सर्वोत्तम स्थल और कॉल सेंटर के लिए सर्वोत्तम नए स्थल के लिए क्रमशः तीसरा और चौथा स्थान मिला. यही रिपोर्ट "सर्वाधिक हरित छवि" के लिए शेफ़ील्ड को तीसरे स्थान पर रखती है और वित्तीय प्रोत्साहनों की उपलब्धता के मामले में इसे दूसरे स्थान पर रखती है।
धातु शोधन और स्टील उत्पादन में शेफ़ील्ड अंतर्राष्ट्रीय रूप से ख्यातिलब्ध है। शेफ़ील्ड में इस क्षेत्र में कई आविष्कार किये गये हैं, उदहारण के लिए बेंजामिन हंट्समैन ने 1740 के दशक में हैंड्सवर्थ स्थित अपने कारखाने में क्रुसिबल तकनीक का आविष्कार किया। 1856 में हेनरी बेसेमर की खोज बेसेमर कन्वर्टर के आ जाने पर बेंजामिन की प्रक्रिया उपयोग रहित हो गयी। 18वीं शताब्दी में थॉमस बोल्सोवर ने शेफ़ील्ड प्लेट का आविष्कार किया। 1912 में हैरी ब्रियरले द्वारा जंगरोधी स्टील का आविष्कार किया गया और 1960, 70 व 80 के संपूर्ण दशकों के दौरान एफ.बी. पिकरिंग और टी. ग्लैडमैन द्वारा किये गए कार्य आधुनिक न्यून मिश्र धातु स्टील के विकास में मूलभूत योगदान रहे. शेफ़ील्ड के विश्वविद्यालय और अन्य स्वायत्त शोध संस्थानों द्वारा एडवान्स्ड मैनुफेक्चरिंग पार्क में नयी उन्नत उत्पादन प्रौद्योगिकी और तकनीकों द्वारा और भी आविष्कार जारी रहे. एएमपी पर स्थित संस्थानों में एडवान्स्ड मैनुफेक्चरिंग रिसर्च सेंटर, कास्टिंग्स टेक्नोलॉजी इंटरनैशनल और टीडब्लूआई शामिल हैं।
फोर्जमास्टर्स जिसकी स्थापना 1805 में हुई थी, वह विश्व का एकमात्र शेष स्वायत्त स्टील कारखाना है और निचली डॉन वैली के आसपास शेफ़ील्ड के उत्तर पूर्वी क्षेत्र को प्रभावित करता है। विशाल और सबसे जटिल स्टील फोर्जिंग और कास्टिंग के उत्पादन में इस फार्म की छवि वैश्विक है और यह जोखिमयुक्त नाभकीय घटकों के उत्पादन के लिए प्रमाणीकृत है, इसकी हाल की परियोजनाओं में रॉयल नेवी की एस्ट्युट क्लास सबमरीन शामिल हैं। यह फर्म यूरोप में सबसे बड़े एकल ढलवा धातु ढालने की क्षमता रखती है और वर्तमान में अपनी क्षमताओं के विस्तार की प्रक्रिया में संलग्न है।
जहां लौह और स्टील शेफ़ील्ड के प्रमुख उद्योगों में से रहे हैं वही कोयला खनन भी एक विशाल उद्योग रहा है विशेषकर शेफ़ील्ड के सीमांत इलाकों में, लन्दन में पैलेस ऑफ वेस्टमिन्स्टर का निर्माण पास के गांव एंसटन की खदानों के लाइमस्टोन से बनाया गया है। रोजगार के अन्य क्षेत्रों में कॉल सेंटर, द सिटी काउंसिल, विश्वविद्यालय और अस्पताल शामिल हैं।
शेफ़ील्ड एक बहुत बड़ा खुदरा केंद्र है और यहां कई हाई स्ट्रीट और डिपार्टमेंट स्टोर तथा साथ ही साथ डिज़ाईनर बुटीक भी हैं। सिटी सेंटर के मुख्य बाज़ार स्थल द मूरी प्रिकिंक्ट, फारगेट और्चार्ड स्क्वायर और डेवॉनशायर क्वार्टर में हैं। सिटी सेंटर के डिपार्टमेंट स्टोर में जॉन लिवाइस, मार्क्स एंड स्पेंसर, एटकिनसंस और डेबेनहैम्स शामिल हैं। शेफ़ील्ड का प्रमुख बाज़ार कैसल मार्केट है, जो एक दुर्ग के अवशेषों पर बना है। सिटी सेंटर से बाहर के बाजारों में मीडोहॉल शॉपिंग सेंटर और रिटेल पार्क, एक्स्लेसल रोड, लन्दन रोड, हिल्सबोरो, फर्थ पार्क और क्रिस्टल पीक शॉपिंग स्थल हैं। 2010 में खुदरा केन्द्रों पर पूर्वकथन पर खर्च के सर्वेक्षण में यूके, मीडोहॉल को 12वां स्थान और शेफ़ील्ड सिटी सेंटर को 19वां स्थान मिला.
शेफ़ील्ड शहर में एक नगरीय ऊर्जा प्रणाली है जो शहर के घरेलू अपशिष्ट को भस्म करने और इससे प्राप्त ऊर्जा को विद्युत् में बदलने के द्वारा इसका दोहन करती है। यह गरम पानी भी प्रदान करती है, जिसे 25 मील से भी अधिक पाइपों के माध्यम से शहर में, दो नेटवर्क द्वारा वितरित किया जाता है। ये नेटवर्क पूरे शहर में कई इमारतों के लिए ऊष्मा और गर्म पानी की आपूर्ति करते हैं। इनमे सिर्फ सिनेमा, अस्पताल, दुकानें और कार्यालय ही नही बल्कि विश्वविद्यालय ) और रिहायशी संपत्तियां भी शामिल हैं। एक अपशिष्ट संयत्र पर बनी ऊर्जा के द्वारा 60 मेगावॉट ऊष्मीय ऊर्जा और 225,000 टन अपशिष्ट द्वारा लगभग 19 मेगावॉट तक विद्युत् ऊर्जा प्राप्त होती है।
शेफ़ील्ड M 1 और M 18 मोटरवे द्वारा नैशनल मोटरवे नेटवर्क से जुड़ा है। M 1 शहर के उत्तरपूर्वी क्षेत्र को सीमांकित करता है, यह दक्षिण में शेफ़ील्ड को लन्दन से और उत्तर में लीड्स से जोड़ता है, रौथरहैम के निकट यह टीन्सले वायाडक्ट को पार करता है; शेफ़ील्ड के समीप से M1 द्वारा M 18 एक शाखा के रूप में निकलता है जो शहर को डॉनकॉस्टर, रॉबिन हुड डॉनकॉस्टर शेफ़ील्ड एयरपोर्ट और हम्बर पोर्ट्स से जोड़ता है। शेफ़ील्ड पार्कवे, सिटी सेंटर को मोटरवे से जोड़ता है।
शेफ़ील्ड रेलवे स्टेशन के प्रमुख रेल मार्ग मिडलैंड मेन लाइन को सम्मिलित करता है, जो ईस्ट मिडलैंड्स के द्वारा शहर को लन्दन से जोड़ती है, यह एक क्रॉस कंट्री मार्ग है जो स्कॉट लैंड के पूर्वीय भाग को और इंग्लैंड के उत्तरपूर्वी भाग को वेस्ट मिडलैंड्स और दक्षिण पश्चिम से जोड़ता है, यही लाइन हल और पूर्वी एंग्लिया को लिवरपूल और मैनचेस्टर से जोड़ती है। सेंट पैनक्रास रेलवे स्टेशन के पुनर्विकास के पूर्ण होने के साथ शेफ़ील्ड का महाद्वीपीय यूरोप से सीधा संपर्क हो गया। ईस्ट मिडलैंड्स ट्रेन्स, सेंट पैनक्रास इंटरनैशनल तक चलती हैं और यूरोस्टार यहां से फ़्रांस और बेल्जियम के लिए ट्रेन सुविधा देता है।
अक्टूबर 2010 में कंज़र्वेटिव सरकार ने घोषणा की कि शेफ़ील्ड को प्रस्तावित हाई स्पीड रेल नेटवर्क में शामिल किया जायेगा जो इंग्लैंड के उत्तरी भाग को लन्दन से जोड़ेगा. इस योजना के अंतर्गत शेफ़ील्ड और लीड्स दोनों स्थानों पर एक ही लाइन सुविधा कार्य करेगी जो आगे मैनचेस्टर जाने वाली दूसरी लाइन से बर्मिंघम के ठीक दक्षिण में जुड़ेगी और इसमें लन्दन यूस्टन स्टेशन, लन्दन का संभावित टर्मिनल होगा. यॉर्कशायर/ईस्ट मिडलैंड्स हाई स्पीड रेलवे लाइन का निर्माण 2025 से शुरू होने की सम्भावना है और इसकी सुविधाओं का परिचालन 2032 से होगा.
शेफ़ील्ड रुकने वाली अन्य ट्रेनों की सुविधा क्रॉस कंट्री ट्रेन्स, फर्स्ट ट्रांसपेनाइन एक्सप्रेस और नौर्दर्न रेल द्वारा दी जायेगी.
प्रमुख रेलवे स्टेशन के अतिरिक्त शेफ़ील्ड में पांच अन्य रेलवे स्टेशन हैं। मीडोहॉल एक बस, ट्रेन और ट्राम बदलने वाला स्थल है, यह दूसरा सबसे बड़ा स्टेशन है और इसमें लम्बी दूरी की क्रॉस कंट्री सुविधा के अतिरिक्त अन्य कई सुविधाएं भी उपलब्ध हैं। डोर एंड टोटले, वुडहाउस, चेपलटाउन और डार्नल स्टेशन उपनगरीय समुदायों के लिए नियमित यात्रियों का स्टेशन के रूप में कार्य करते हैं लेकिन यह राष्ट्रीय रेल नेटवर्क से भी जुड़े हैं।
शेफ़ील्ड से होकर जाने वाली कोच सुविधाएं राष्ट्रीय एक्सप्रेस द्वारा संचालित होती हैं और कुछ हद तक मेगाबस द्वारा, जो स्टेजकोच ग्रुप का एक भाग है। राष्ट्रीय एक्सप्रेस सर्विस शेफ़ील्ड इंटरचेंज, मीडोहॉल इंटरचेंज और मीडोहेड बसस्टॉप पर समाप्त होती है। मेगाबस सर्विसेस सिर्फ मीडोहॉल पर समाप्त होती है।राष्ट्रीय एक्सप्रेस सर्विस 564, 560, 350, 320, 310 और 240 शेफ़ील्ड पर समाप्त होती हैं, अन्य भी यहां समाप्त होती हैं पर नियमित रूप से नहीं. 560/564 सर्विस चेस्टरफील्ड और मिल्टन कीन्स होते हुए लन्दन विक्टोरिया कोच स्टेशन का एक सीधा संपर्क है, जो प्रतिदिन दोनों दिशाओं में 12 बार चलती है। 350 और 240 सर्विस शेफ़ील्ड को क्रमशः मैनचेस्टर एयरपोर्ट और हीथ्रो एंड गेटविक एयरपोर्ट से जोड़ती हैं। दो मेगाबस सर्विस, M12 और M20 लन्दन के मार्ग में क्रमशः न्यूकैसल अपॉन टाइन और इन्वर्नेस होते हुए शेफ़ील्ड पर समाप्त होती हैं।
द शेफ़ील्ड एंड साउथ यॉर्कशायर नेविगेशन, यॉर्कशायर और लिंकनशायर में एक अंतर्देशीय जहाज खेने योग्य जलमार्ग है। यह प्रमुख रूप से डॉन नदी पर आधारित है और 43 मील तक लंबा है, इसमें 29 बांध हैं। यह शेफ़ील्ड, रौथरहैम और डॉनकॉस्टर को किड्बाई और द एयर एंड कैलडर नेविगेशन पर ट्रेंट नदी से जोड़ता है।
शेफ़ील्ड का निकटतम अंतर्राष्ट्रीय एयरपोर्ट डॉनकॉस्टर शेफ़ील्ड एयरपोर्ट है, जो सिटी सेंटर से 18 मील की दूरी पर आरएएफ फिन्निन्गले के स्थल पर स्थित है। एयरपोर्ट की शुरुआत 28 अप्रैल 2005 को हुई थी और यहां प्रमुख रूप से निजी और सस्ती विमान सेवाएं चलती हैं। इससे एक वर्ष में लगभग 1 मिलियन यात्री यात्रा करते हैं। लीड्स ब्रेडफोर्ड इंटरनैशनल एयरपोर्ट और ईस्ट मिडलैंड्स एयरपोर्ट: नौटिन्घम, लिसेस्टर, डर्बी शहर से 1 घंटे की दूरी पर हैं और मैनचेस्टर एयरपोर्ट शेफ़ील्ड से एक सीधी ट्रेन द्वारा जुड़ा है जो प्रतिघंटे चलती है।
A57 और A61 सड़कें शेफ़ील्ड से होकर जाने वाली प्रमुख ट्रंक सड़कें हैं। यह सड़कें क्रमशः पूर्व-पश्चिम और उत्तर-दक्षिण दिशाओं को जाती हैं, यह सिटी सेंटर से होकर गुजराती हैं जहां से आम तौर पर अन्य प्रमुख सड़कें इस प्रकार निकलती हैं जैसे पहिये के एकंदर से निकालने वाली तीलियां. एक अंतरिक रिंग रोड, जिसका निर्माण अधिकांशतः 1970 के दशक में हो गया था उसे रिंग पूर्ण करने के लिए 2007 में विस्तृत किया गया, इससे आवागमन के साधन सिटी सेंटर होकर गुजरने से बच जाते हैं, एक बाहरी रिंग रोड शहर के किनारे से होते हुए पूर्व, दक्षिण पूर्व और उत्तर की ओर जाती है किन्तु यह शेफ़ील्ड के पश्चिम की ओर नहीं जाती है।
अन्य ब्रिटिश शहरों की तरह तुलना में शेफ़ील्ड का बाह्य प्रांत और अंतर-नगरीय रेलवे नेटवर्क अधिक विस्तृत नहीं है। हालांकि यहां अनेक स्थानीय रेल मार्ग हैं जो शहर की घाटी ओर उसके आगे तक जाते हैं, यह शहर को साउथ यॉर्कशायर, वेस्ट यॉर्कशायर, नौटिंघमशायर, लिंकनशायर और डर्बीशायर से जोड़ते हैं। इन स्थानीय मार्गों मे पेनिस्टोन लाइन, द डियर्ने वैली लाइन, द होप वैली लाइन और द हैलम लाइन शामिल हैं। शेफ़ील्ड और मीडोहॉल के प्रमुख स्टेशन के साथ ही वहां चार अन्य उपनगरीय स्टेशन भी हैं, चेपलटाउन, डार्नल, वुडहाउस और डोर.
एक छोटी रेलवे प्रणाली जो वर्तमान में मेनचेस्टर में ऐसी ही मेट्रोलिंक योजना के बाद 1994 में खुले जो स्टेजकोच सुपरट्राम द्वारा संचालित है। इसके नेटवर्क में 37 मील ट्रैक और तीन लाइनें हैं, यह हाफवे से मेलिन ब्रिज, मीडोहॉल से मिडलवुड और मीडोहॉल से हार्डिंग्स पार्क तक जाती हैं, सभी तीन लाइनें सिटी सेंटर से होकर गुजरती हैं। यह प्रणाली सड़कों और रेलवे ट्रैक दोनों पर संचालित होगी, यह विभाग और लाइन पर निर्भर करेगा. सुपरट्राम शेफ़ील्ड के उत्तरपूर्वी क्षेत्रों और सिटी सेंटर के बीच महत्वपूर्ण संपर्क के रूप में काम करती है। क्योंकि इसका संचालन स्टेजकोच समूह द्वारा किया जाता है, इसलिए सुपरट्राम की टिकट व्यवस्था शेफ़ील्ड में स्टेजकोच बसों के साथ एकीकृत है, इसका अर्थ यह है कि यात्री बिना दूसरा टिकट लिए ही यायायात के दो साधनों के बीच अदला बदली कर सकते हैं।
शेफ़ील्ड की स्थानीय बस सेवा की अवसंरचना का मुख्य केंद्र शेफ़ील्ड इंटरचेंज में है। अन्य बस स्टेशन हाफवे, हिल्सबोरो और मीडोहॉल में हैं। 1986 में विनियमन के बाद नए संचालकों की भीढ़ हो गयी, हालांकि विलयों की एक श्रंखला द्वारा इनकी संख्या में कमी आयी है।
शेफ़ील्ड में अनेकों बस संचालन सेवाएं हैं: फर्स्ट, स्टेजकोच, टीएम ट्रैवेल, हलीज़ ऑफ बैस्लो, पौवेल्स को, के&एच डोयेल और शेफ़ील्ड कम्युनिटी ट्रांसपोर्ट. फर्स्ट साउथ यॉर्कशायर जो फर्स्ट समूह का एक भाग है, वह अब तक का सबसे बड़ा बस संचालक बन गया और हाल के वर्षों में किराये में वृद्धि की एक श्रृंखला कार्यान्वित की और सुविधाओं में कमी कर दी जिसके फलस्वरूप बस से यात्रा करने वालों की संख्या में गिरावट आयी है। हालिया विकास के अंतर्गत स्टेजकोच शेफ़ील्ड ने यॉर्कशायर टेरियर, एंड्रयूज़ और जनक कम्पनी यॉर्कशायर ट्रैक्शन पर अधिकार कर लिया, इस प्रकार सबको मिलाकर कर एक कम्पनी गठित कर ली गयी और अब यह शहर में अपनी बस सेवा के विस्तार की प्रक्रिया में है। इस घटना के परिणामस्वरूप प्रतिस्पर्धा में वृद्धि हो गयी है और कुछ निश्चित स्थानों की यात्रा के किराये में भी कमी आयी है। शून्य किराया बस सेवा- द फ्रीबी - शेफ़ील्ड इंटरचेंज से सिटी सेंटर के चरों और वृत्ताकार मार्ग पर संचालित होती है।
2008 में, शेफ़ील्ड और रौथरहैम के बीच बस रैपिड ट्रांसिट योजना को यॉर्कशायर एंड हम्बर एसेम्बली के स्थानीय परिवहन बोर्ड द्वारा स्वीकृति दी गयी। इसके अंतर्गत दो मार्गों की योजना है; एक जो मीडोहॉल और टेम्पलबोरो से होकर जायेगा और दूसरा जो विकासशील रोजगार केंद्र और वेवर्ली से होकर जायेगा.
साइकिल चलाने के लिए, शेफ़ील्ड पहाड़ी होने के बावजूद भी सघन है और यहां कुछ प्रमुख ट्रंक मार्ग भी हैं। यह ट्रांस-पेनाइन पथ पर है जोकि एक राष्ट्रीय साइकिल नेटवर्क मार्ग है और उत्तर-पश्चिम में साउथपोर्ट से लेकर ईस्ट राइडिंग में हौर्नसी तक जाता है।
शेफ़ील्ड में दो विश्वविद्यालय हैं, शेफ़ील्ड विश्वविद्यालय और शेफ़ील्ड हैलम विश्वविद्यालय. संयुक्त रूप से इन दोनों के शहरों में प्रतिवर्ष 54,000 छात्र आते हैं। शेफ़ील्ड विश्वविद्यालय की स्थापना 1897 में यूनिवर्सिटी कॉलेज शेफ़ील्ड के रूप में हुई थी और यह 1905 में शेफ़ील्ड विश्वविद्यालय बन गया। अब यह विश्वविद्यालय यूरोप में 20वें स्थान पर और विश्व में 40वें स्थान पर है।शेफ़ील्ड विश्वविद्यालय का इतिहास सन 1834 तक जाता है जब शेफ़ील्ड स्कूल ऑफ डिजाइन की शुरुआत हुई थी। 1960 के दशक के दौरान कई स्वायत्त महाविद्यालयों ने संयुक्त होकर शेफ़ील्ड पौलिटेक्निक का गठन किया और अंततः 1992 में इसका नाम बदलकर शेफ़ील्ड हैलम विश्वविद्यालय रख दिया गया। प्रवेश लेने वाले विद्यार्थियों की संख्या के आधार पर शेफ़ील्ड हैलम विश्वविद्यालय ब्रिटेन का आठवां सबसे बड़ा विश्वविद्यालय है। 
शेफ़ील्ड में दो अन्य शिक्षण महाविद्यालय हैं, द शेफ़ील्ड कॉलेज और लाँगले पार्क सिक्स्थ फॉर्म कॉलेज. शेफ़ील्ड कॉलेज संघीय आधार पर बना कॉलेज है और मूलरूप से शहर के छः महाविद्यालयों के विलयन से बना था, जो अब सिर्फ चार ही रह गए हैं: सिटी सेंटर के समीप शेफ़ील्ड सिटी, हिल्सबोरो जो शहर के उत्तर में अपनी सेवाएं दे रहा है और दक्षिण दिशा में नौर्टन और पीक्स.
यहां 137 प्राथमिक विद्यालय, 25 माध्यमिक विद्यालय हैं - जिनमे से 8 के पास सिक्स्थ फॉर्म हैं - और एक सिक्स्थ फॉर्म कॉलेज भी है, लाँगले पार्क सिक्स्थ फॉर्म कॉलेज. शहर के पांच स्वायत्त विद्यालयों में बर्कडेल स्कूल और शेफ़ील्ड हाई स्कूल फॉर गर्ल्स, शामिल हैं।शहर में तीन अकादमी हैं - शेफ़ील्ड स्प्रिंग्स अकादमी, शेफ़ील्ड पार्क अकादमी और पार्कवुड अकादमी, अन्य विद्यालयों के साथ ही साथ यहां 12 विशेष स्कूल हैं और मुख्य विद्यालयों में अनेकों एकीकृत संसाधन इकाईयां भी हैं जो शेफ़ील्ड सिटी काउंसिल द्वारा संचालित की जाती हैं। सभी विद्यालय गैर-चयनात्मक, मिश्रित लिंग विद्यालय हैं। शेफ़ील्ड सिटी काउंसिल की द अर्ली इयर्स एजुकेशन एंड चाइल्डकेयर सर्विस शहर में 32 नर्सरी और शिशु केंद्र चलाती है।
शेफ़ील्ड की खेल संबंधी विरासत बहुत प्राचीन है। 1857 में क्रिकेट खिलाड़ियों के एक समूह ने मिलकर विश्व का पहला आधिकारिक फुटबॉल क्लब, शेफ़ील्ड एफ.सी. और विश्व का दूसरा, हैलम एफ.सी., बनाया जो क्रॉसपूल के बाहरी इलाके में स्थित विश्व के प्राचीनतम फुटबॉल मैदान पर भी खेलता है। 1860 तक यहां 15 फुट बॉल क्लब हो गए थे। इसके साथ ही शहर में विश्व की पहली अप्रवीण लीग और कप प्रतिस्पर्धा आयोजित होने वाली थी। फुटबॉल लीग में दो पेशेवर क्लब हैं: शेफ़ील्ड युनाइटेड और शेफ़ील्ड वेड्नेसडे. शेफ़ील्ड युनाइटेड फुटबॉल लीग चैम्पियनशिप में खेलता है और शेफ़ील्ड वेड्नेसडे फुटबॉल लीग वन में खेलता है। रौथरहैम युनाइटेड जो फुटबॉल लीग टू में खेलता है, वह 2010 तक शहर में अपनी घरेलू श्रंखला भी खेलता था, 2008 में अपने घरेलू मैदान मिलमूर, रौथरहैम के भूस्वामी से विवाद के बाद वे शेफ़ील्ड के डॉन वैली स्टेडियम में खेलने लगे. यहां दो प्रमुख लीग रहित पक्ष भी हैं: शेफ़ील्ड एफ.सी और हैलम एफ.सी., हालांकि अब शेफ़ील्ड शहर के ठीक बाहर समीप स्थित द्रौंफील्ड में खेलता है। शेफ़ील्ड और हैलम, शेफ़ील्ड डर्बी के लिए प्रतिस्पर्धा करते हैं, जबकि युनाइटेड और वेड्नेसडे, स्टील सिटी डर्बी के लिए प्रतिस्पर्धा करते हैं।यहां गोल्फ, आरोहण और गेंदबाजी की भी सुविधा है और साथ ही राष्ट्रीय आइस-स्केटिंग क्षेत्र भी है जिसका उदघाटन हाल ही में किया गया है।
शेफ़ील्ड, शेफ़ील्ड स्टीलर्स आइस हॉकी टीम का भी घर है जो 8,500 क्षमता वाले शेफ़ील्ड एरेना में खेलता है। ये, 10 टीम पेशेवर एलीट आइस हॉकी लीग में खेलते हैं।शेफ़ील्ड की कई खेल संबंधी सुविधाएं वर्ल्ड स्टूडेंट गेम्स के लिए बनायी गयी थीं, जिसकी मेजबानी इस शहर ने 1991 में की थी। इसमें डॉन वैली इंटरनैशनल एथलेटिक्स स्टेडियम, जो ब्रिटेन का सबसे बड़ा एथलेटिक्स स्टेडियम है और जिसमे 25,000 लोगों के बैठने की व्यवस्था है, शेफ़ील्ड एरेना और पौंड्स फोर्ज इंटरनैशनल डाइविंग एंड स्विमिंग कॉम्प्लेक्स शामिल हैं। पौंड्स फोर्ज शेफ़ील्ड सिटी स्विमिंग क्लब का मूल स्थान भी है, यह एक स्थानीय स्विमिंग क्लब है जो स्पीडो लीग में प्रतिस्पर्धा करता है।शेफ़ील्ड स्की विलेज यूरोप का सबसे बड़ा कृत्रिम स्की रिसॉर्ट है। शहर में तीन आतंरिक आरोहण केंद्र भी हैं। शेफ़ील्ड ब्रिटेन का पहला नैशनल सिटी ऑफ स्पोर्ट था और अब यह इंग्लिश इंस्टीट्यूट ऑफ स्पोर्ट का गृहस्थान भी है।
शेफ़ील्ड स्नूकर में भी सक्रिय रहा है, शहर का क्रुसिबल थियेटर वर्ल्ड स्नूकर चैम्पियनशिप का कार्यक्रम स्थल भी रहा है। इंग्लिश इंस्टीट्यूट ऑफ स्पोर्ट प्रतिवर्ष शीर्ष फेंसिंग प्रतिस्पर्धाओं की मेजबानी करता है, जिसमे वरिष्ठों, कनिष्ठों और कैडेट के लिए नैशनल चैम्पियनशिप और साथ ही साथ 2011 की वरिष्ठ यूरोपीय फेंसिंग चैम्पियनशिप भी शामिल है। यह शहर प्रतिवर्ष इंग्लिश स्क्वैश ओपन की भी मेजबानी करता है। द इंटरनैशनल ओपन और वर्ल्ड मैचप्ले चैम्पियनशिप बोल्स टूर्नामेंट, दोनों का ही आयोजन पौंड्स फोर्ज में किया जा चुका है। यह शहर शेफ़ील्ड ईगल्स रग्बी लीग, शेफ़ील्ड टाइगर्स रग्बी यूनियन, शेफ़ील्ड शार्क्स बास्केटबॉल, शेफ़ील्ड यूनिवर्सिटी बैंकर्स हॉकी, शेफ़ील्ड स्टीलर्स आइस हॉकी और शेफ़ील्ड टाइगर्स स्पीडवे टीम्स की भी मेजबानी करता है।
इंग्लिश 2018 और 2022 एफआईएफए वर्ल्ड कप के लिए हुई नीलामी में 16 दिसम्बर 2009 को शेफ़ील्ड को इंग्लिश फुटबॉल एसोसियेशन के द्वारा मेजबानी करने वाले उम्मीदवार शहर के रूप में चुना गया था।हिल्सबोरो स्टेडियम को शेफ़ील्ड में होने वाले मैचों के लिए संभावित कार्यक्रम स्थल के रूप में चुना गया था।
शेफ़ील्ड को यूके सिटी ऑफ कल्चर के लिए चुने जाने वाले पहले शहर के रूप में चयनित कर लिया गया था, लेकिन जुलाई 2010 में यह घोषणा कर दी गयी कि इसके लिए डेरी का चुनाव कर लिया गया है।
सिटी सेंटर में शेफ़ील्ड वॉक ऑफ फेम ठीक हॉलीवुड वर्ज़न की ही तरह शेफ़ील्ड के वर्तमान और पूर्व प्रसिद्ध निवासियों का सम्मान करता है। शेफ़ील्ड की अपनी स्वयं की एक फेरीज़ व्हील भी थी जिसे व्हील ऑफ शेफ़ील्ड के नाम से जाना जाता है, यह फारगेट शौपिंग प्रीकिंक्ट के ठीक ऊपर स्थित है। अक्टूबर 2010 में इस व्हील के पुर्जों को अलग कर दिया गया और इसे लन्दन के हाइड पार्क में स्थानांतरित कर दिया गया। हीली सिटी फ़ार्म और ग्रेव्स पार्क, शेफ़ील्ड के दो फ़ार्म पशु संग्रहों के गृहस्थान हैं, यह दोनों ही जनता के लिए पूरी तरह से खुले हैं।
शेफ़ील्ड में लगभग 1,100 सूचीबद्ध भवन हैं। इनमे से, सिर्फ पांच ग्रेड I में सूचीबद्ध हैं। उन्सठ भवन ग्रेड II* में सूचीबद्ध हैं, लेकिन ग्रेड II में सूचीबद्ध भवनों की संख्या अधिक है। अन्य अंग्रेजी शहरों से तुलना किये जाने पर शेफ़ील्ड में उच्चतम ग्रेड I में सूचीबद्ध भवनों की संख्या कम है, उदहारण के लिए, लिवरपूल में 26 ग्रेड I सूचीबद्ध भवन हैं। इस परिस्थिति के फलस्वरूप विख्यात इतिहासकार और वास्तुशिल्पी निकोलौस पेव्स्नर, जो 1959 के दौरान लिखते थे, ने टिप्पणी के रूप में लिखा कि यह शहर "वास्तुकला की दृष्टि से दयनीय रूप से निराशाजनक है", जहां 19वीं शताब्दी से पूर्व के भवनों में कोई अंतर नही है। इसके विपरीत, नवम्बर 2007 में, शेफ़ील्ड के पीस और विंटर गार्डेन्स ने लन्दन के साउथ बैंक को रॉयल इंस्टी ट्यूट ऑफ ब्रिटिश आर्किटेक्ट्स अकैडमी ऑफ अर्बनिस्म के "ग्रेट प्लेस" पुरस्कार प्राप्त करने के लिए हरा दिया, यह इस बात का एक उत्कृष्ट उदहारण है कि किस प्रकार शहरी स्थानों को जितना असंभव हो उतना आकर्षक और सुगम्य बनाने के लिए सुधारा जा सकता है।
शेफ़ील्ड कई प्रसिद्ध संगीतज्ञों और बैंड का गृहस्थल रहा है, इसके साथ ही इस शहर से काफी संख्या में सिन्थ पॉप और अन्य इलेक्ट्रौनिक सज्जा उपकरण भी आरम्भ हुए हैं। इसमें द ह्यूमन लीग, हैवेन 17, एबीसी और औद्योगिक दृष्टि से काफी अधिक प्रवृत्त काबरेट वोल्टेयर शामिल हैं। यह इलेक्ट्रौनिक परंपरा चलती रही: टेक्नो लेबल वार्प रिकॉर्ड 1990 के दशक के प्रारंभिक यॉर्कशायर ब्लीप्स और बॉस दृश्य का केन्द्रीय स्तम्भ था और अब यह ब्रिटेन का एक सबसे पुराना और सर्वाधिक प्रिय डांस म्युज़िक लेबल बन गया है। अभी हाल में, इलेक्ट्रौनिक संगीत की अन्य प्रसिद्ध विधाएं जैसे कि बॉसलाइन हाउस भी इसी शहर से प्रारंभ हुआ था। शेफ़ील्ड कई उच्च वर्गीय नाईट क्लबों का भी गृहस्थल है - गेटक्रैशर वन तब तक उत्तरी इंग्लैंड का एक सबसे प्रसिद्ध क्लब था, जब तक कि 18 जून 2007 को यह आग द्वारा नष्ट नहीं हो गया। पुल्प, डेफ लेपर्ड, जो कॉकर, पॉल करक, रिचर्ड हौले, द लौंगपिग्स, मिल्बर्न, मोलोको और ब्रिंग मी द हौरिज़न के साथ अन्य भी कई प्रसिद्ध और वैकल्पिक संगीतज्ञों का जन्म शेफ़ील्ड में हुआ था। हाल ही में कई इंडी बैंड, शहर से उस के एक भाग के रूप में उत्पन्न हुए हैं जिसे ऍनएमई द्वारा द न्यू यॉर्कशायर मूवमेंट का नाम दिया गया हैं, जिसमे आर्कटिक मंकीज़ और द लौंग ब्लौन्ड्स भी शामिल हैं।
1999 में, द नैशनल सेंटर फॉर पॉपुलर म्युज़िक का शहर में उदघाटन हुआ, यह एक संग्रहालय है जो प्रसिद्ध संगीत के विषय पर समर्पित है। यह उतना सफल नहीं रहा जितनी इससे आशा की गयी थी, हालांकि बाद में यह एक सजीव संगीत कार्यक्रम स्थल के रूप में परिवर्तित हो गया; इसके बाद फरवरी 2005 में असाधारण, स्टील से ढकी हुई इमारत शेफ़ील्ड हैलम विश्वविद्यालय के छात्रों का संगठन बन गयी। शहर के सजीव संगीत कार्यकरण स्थलों में हार्ले होटल, लीडमिल, वेस्ट स्ट्रीट लाइव, द बोर्डवॉक, डव & रेनबो, द कासबह, द क्रेमोर्न, कारपोरेशन, न्यू बैरेक टैवर्न, द ब्रॉडफील्ड होटल, द सिटी हॉल, द यूनिवर्सिटी ऑफ शेफ़ील्ड, क्रुसिबल थियेटर में स्थित स्टूडियो थियेटर, द O2 अकादमी शेफ़ील्ड और द ग्रेप्स, शामिल हैं।
शेफ़ील्ड कई त्योहारों की भी मेजबानी करता है, जिसमे सबसे अधिक प्रसिद्ध ग्रीन अप नॉर्थ शेफ़ील्ड कॉमेडी फेस्टिवल और ट्रामलाइंस फेस्टिवल हैं। ट्रामलाइंस फेस्टिवल का शुभारम्भ 2009 में एक वार्षिक संगीत समारोह के रूप में हुआ था, इसका आयोजन शेफ़ील्ड सिटी सेंटर में तमाम कार्यक्रम स्थलों में किया जाता है और यह स्थानीय और राष्ट्रीय कलाकारों को प्रदर्शित करता है। यह शहर कई स्थानीय ऑर्केस्ट्रा और गायक दल का भी गृहस्थल है, जैसे कि शेफ़ील्ड सेंफनी ऑर्केस्ट्रा, द शेफ़ील्ड फिलहारमोनिक ऑर्केस्ट्रा, द शेफ़ील्ड चेंबर ऑर्केस्ट्रा, द सिटी ऑफ शेफ़ील्ड यूथ ऑर्केस्ट्रा और द शेफ़ील्ड फिलहारमोनिक कोरस.
शेफ़ील्ड में दो विशाल थियेटर हैं, द लाइसियम थियेटर और द क्रुसिबल थियेटर, जो छोटे स्टूडियो थियेटर के साथ मिलकर सबसे बड़ा थियेटर कॉम्प्लेक्स बनता है, यह लन्दन के बाहर ट्युडर स्क्वायर में स्थित है। क्रुसिबल थियेटर वर्ल्ड स्नूकर चैम्पियनशिप का गृहस्थल है और पूरे वर्ष अनेक सुविख्यात स्टेज प्रोडक्शन की मेजबानी करता है। द लाइसियम जिसकी शुरुआत 1897 में हुई थी, वह भ्रमणशील वेस्ट एंड प्रोडक्शन्स और ओपेरा नॉर्थ के ओपेरा के साथ ही अन्य स्थानीय रूप से निर्मित कार्यक्रमों के लिए कार्यक्रम स्थल का भी कार्य करता है। शेफ़ील्ड में माँटगोमेरी थियेटर भी है, यह एक छोटा, 420 लोगों के बैठने वाला थियेटर है जो ट्युडर स्क्वायर से कुछ ही दूरी पर सरे स्ट्रीट में टाउन हॉल के विपरीत स्थित है।
शेफ़ील्ड का संग्रहालय दो भिन्न संगठनों द्वारा चलाया जाता है। म्यूजियम शेफ़ील्ड, वेस्टर्न पार्क म्यूजियम, मिलेनियम गैलेरीज़, ग्रेव्स आर्ट गैलेरी और बिशप हाउस का प्रबंधन देखती है।शेफ़ील्ड इंडस्ट्रियल म्यूजियम ट्रस्ट उन संग्रहालयों का प्रबंधन देखती है जो शेफ़ील्ड की औद्योगिक विरासत को समर्पित हैं, वहां तीन इस प्रकार के संग्रहालय हैं। केल्हेम आइलैंड म्यूजियम शहर के स्टील उत्पादन के इतिहास का प्रदर्शन करता है। एबिडेल इंडस्ट्रियल हैमलेट एक ग्रेड I सूचीबद्ध भवन और एक अनुसूचित प्राचीन स्मारक है। शेफर्ड व्हील एक पुरानी जल-संचालित घर्षण कारखाना है, जो ग्रेड II के रूप में सूचीबद्ध है और एक अनुसूचित प्राचीन स्मारक है।
शेफ़ील्ड 2 मिलियन वृक्षों वाला शहर होने के लिए प्रसिद्ध हैं और यह यूरोप के सबसे हरे-भरे शहर के रूप में जाना जाता है।इसी के फलस्वरूप वहां पूरे शहर में और उसके अतिरिक्त भी अनेकों पार्क और वनप्रदेश हैं। शेफ़ील्ड में 13 पार्क हैं जो पूरे शहर में इधर-उधर स्थित हैं। शेफ़ील्ड के 4 सार्वजनिक उद्यानों में से 3 शहर के पार्कों की श्रेणी में शामिल हैं। शेफ़ील्ड के बोटैनिकल गार्डेन शहर के दक्षिण-पश्चिम में 19 एकड़ जमीन पर स्थित है और इसका अस्तित्व 1836 से है। यहां पर एक विशाल, ग्रेड II सूचीबद्ध, विक्टोरियन काल का कांचघर भी है। पीस गार्डेन जो टाउन हॉल के समीप स्थित है और हार्ट ऑफ द सिटी परियोजना के एक हिस्से का निर्माण करता है, यह शहर के मध्य में 0.67 हेक्टेयर जगह पर स्थित है। यह स्थान अपनी जल संबंधी विशेषताओं के लिए प्रसिद्ध है जिसमे गुडविन फाउन्टेन प्रमुख है। जल के 89 अलग-अलग फव्वारों से मिलकर बना यह फाउन्टेन गोले के चौथाई हिस्से की आकृति वाले पीस गार्डेन्स के एक कोने में स्थित है और इसका नाम शेफ़ील्ड के एक प्रसिद्ध उद्योगपति के नाम पर रखा गया है। 1998 में इनके पुनर्विकास के साथ, पीस गार्डेन को कई क्षेत्रीय और राष्ट्रीय सम्मान प्राप्त हुए हैं। हिल्सबोरो वैलेड गार्डेन सिटी सेंटर के उत्तर-पश्चिम में हिल्सबोरो पार्क में स्थित है। इस गार्डेन का अस्तित्व 1779 से है और 1990 के दशक में पुनर्विकास के बाद से यह हिल्सबोरो आपदा के पीड़ितों को समर्पित है। द विंटर गार्डेन जोकि शहर के मध्य में स्थित है, एक विशाल लकड़ी में जड़ा कांच का बना ग्रीनहाउस है जहां विश्व के हर क्षेत्र से लाये गए लगभग 2,500 पौधे हैं। 
शहर के अन्दर ही कई प्राकृतिक आरक्षित निधियां भी हैं जो संयुक्त रूप से 1,600 एकड़ भूमि पर स्थित हैं। यहां शहर के अन्दर ही 170 वनप्रदेश भी हैं, जिसमे से 80 वर्गीकृत और प्राचीन हैं। 
शहर की दक्षिण पूर्व सीमा पीक डिस्ट्रिक्ट नैशनल पार्क से अतिअच्छादित है, यह इंग्लैंड का पहला नैशनल पार्क है। इसके फलस्वरूप, कई समुदाय वास्तव में दोनों संस्थाओं के निवासी हैं। पीक डिस्ट्रिक्ट कई प्रसिद्ध, प्राकृतिक विशेषताओं का स्थान है और यहां कई मनाव निर्मित विशेषताएं भी हैं जैसे कि चैट्सवर्थ हाउस, जोकि बीबीसी की श्रंखला प्राइड एंड प्रेज्यूडिस का समायोजन है।
सितंबर 2010 में शेफ़ील्ड सिटी काउंसिल ने पार्कों की एक नई श्रृंखला के निर्माण की योजना की घोषणा की, यह पार्क शेफ़ील्ड स्टेशन के पीछे स्थित पहाड़ी क्षेत्र में फैले होंगे. शेफ वैली पार्क के नाम से जाने जाना वाले इस पार्क में एक वनस्पति वाटिका और एक खुली रंगशाला भी है। किसी समय इस स्थान पर मेडिवल डियर पार्क हुआ करता था जो हालिया समय में नॉरफोक के ड्यूक के अधिकार में था।
शेफ़ील्ड में चार सिनेमा कॉम्प्लेक्स हैं, जिनमें से 2 सिटी सेंटर में और 2 निचली डॉन वैली में हैं। वैली सेंटरटेनमेंट, डॉन वैली में स्थित एक विश्राम और मनोरंजन कॉम्प्लेक्स है। यह अब मीडोहॉल और शेफ़ील्ड एरेना के नाम से ज्ञात जगहों के निकट उस भूमि पर बनाया गया था जो पहले स्टील के कारखानों के अधिकार में थी। यहां कई रेस्तरां, मधुशालाएं, एक सिनेमा मल्टीप्लेक्स और एक बोलिंग ऐले हैं। यह ब्रिटेन का सबसे बड़ा सिनेमा कॉम्प्लेक्स भी है, जहां एक ही इमारत में लगभग 20 परदे हैं। सिटी सेंटर के अरुंडेल गेट पर स्थित, द ओडियन और मीडोहॉल शौपिंग सेंटर के अन्दर स्थित व्यू, शहर के दो अन्य मुख्य सिनेमाघर हैं। द शोरूम, एक स्वायत्त सिनेमाघर है और मुख्यधारा से अलग निर्माणों का प्रदर्शन करता है, यह शेफ़ील्ड स्टेशन के निकट शेफ स्क्वायर पर स्थित है। 2002 में, गार्जियन रीडर्स द्वारा शोरूम को देश के सर्वश्रेष्ठ स्वायत्त सिनेमाघर के रूप में चुना गया था। 
इसके प्राचीन और लम्बे इतिहास के फलस्वरूप, शेफ़ील्ड में लगभग पूरे शहर में कई मधुशालाएं हैं। ओल्ड क्वींस हेड, शहर की सबसे प्राचीन मधुशाला है, यह शेफ़ील्ड इंटरचेंज के बगल में स्थित है, इसके सम्बन्ध में कहा जाता है कि यह शहर की सबसे प्राचीन अंतर्राज्यीय इमारत है, जिसका अस्तित्व 1475 से है। वेस्ट स्ट्रीट, जो सिटी सेंटर की वेस्ट एंड डिस्ट्रिक्ट के मध्य से गुजरती है, में भी कई मधुशालाएं, शराबघर, शराबघर और क्लब स्थित हैं जिससे यह स्थान अनेकों छात्र दर्शनार्थियों को आकर्षित करता है। शहर के रात्रिजीवन में लियोपोल्ड स्क्वायर के रूप में एक नया स्थान जुड़ गया है, यह वेस्ट स्ट्रीट के उत्तरी छोर के ठीक पीछे स्थित है। आगरा, स्क्वायर में स्थित एक भारतीय रेस्तरां है जो कश्मीरी भोजन परोसता है, इसे हाल में प्रतिष्ठित ब्रिटिश करी अवार्ड्स में "ब्रिटेन के सर्वश्रेष्ठ रेस्तरां समूह" के रूप में चुना गया है।
शेफ़ील्ड में दो वाणिज्यिक अखबार चलते हैं, द स्टार और शेफ़ील्ड टेलीग्राफ, दोनों ही जॉनस्टन प्रेस पीएलसी द्वारा प्रकाशित किये जाते हैं। द स्टार 1897 से रोजाना प्रकाशित हो रहा है; द शेफ़ील्ड टेलीग्राफ, अब साप्ताहिक प्रकाशन है, इसका प्रकाशन 1855 से शुरू हुआ था।
शेफ़ील्ड में टेलीविजन स्टेशन नहीं है; क्षेत्रीय प्रसारणकर्ता बीबीसी यॉर्कशायर और यॉर्कशायर टेलिविज़न ही शहर का प्रसारण चलाते हैं। शहर में पांच स्थानीय रेडियो स्टेशन के द्वारा प्रसारण किया जाता है। यहां की व्यवसायिक सेवाओं में, बीबीसी रेडियो शेफ़ील्ड, द इन्डिपेंडेंट हैलम एफएम और इसकी सहयोगी संस्था मैजिक एएम हैं। शेफ़ील्ड में एफएम द्वारा लाइसेंस प्राप्त कम्युनिटी रेडियो स्टेशन भी है: शेफ़ील्ड लाइव 93.2 पर और 103.1 पर बर्न ग्रीव कम्युनिटी रेडियो.
एचबीएस रेडियो रॉयल हैलमशायर, जेसप विंग, नौर्दर्न जनरल और वेस्टन पार्क हॉस्पिटल के लिए एक 24 घंटे वाली सेवा का प्रसारण करता है। एचबीएस, रॉयल हैलमशायर हॉस्पिटल में स्टूडियो के स्वयंसेवियों द्वारा संचालित किया जाता है और हौस्पीडिया व मीडियम वेव 1431 एएम के माध्यम से बेडसाइड टर्मिनल को मुफ्त में दिया जाता है, यह नौर्दर्न जनरल हॉस्पिटल से एक ट्रांसमीटर के द्वारा किया जाता है।
फिल्म और नाटक, द फुल मोंटी, थ्रेड्स, लुक्स एंड स्माइल्स, वेन सैटरडे कम्स, वाटेवर हैपेंड टू हेरॉल्ड स्मिथ?, द हिस्ट्री ब्वायज और फोर लायंस, आदि इस शहर में ही फिल्माए गए थे। एफ.आई.एस.टी में भी शेफ़ील्ड में फिल्माए गए कई दृश्य शामिल हैं। डाक्यूमेंट्री फेस्टिवल शेफ़ील्ड डीओसी /फेस्ट 1994 से वार्षिक रूप से शोरूम सिनेमा में आयोजित किया जा रहा है और 2007 में शेफ़ील्ड ने इंटरनैशनल इन्डियन फिल्म एकेडमी अवार्ड्स की भी मेजबानी की थी। 
शेफ़ील्ड साउथ यॉर्कशायर पुलिस की निगरानी में आता है और इसका मुख्यालय शहर में स्थित है। शेफ़ील्ड इसके चार बेसिक कमांड यूनिट्स में से एक है। यह पुलिस बल लगभग 1,554 वर्ग किलोमीटर क्षेत्र का नियंत्रण देखता है और इंग्लैंड, वेल्स तथा नौर्दर्न आयरलैंड का 13वां सबसे बड़ा पुलिस बल है। इसके पास सिएरा यैंकी 99 नामक एक पुलिस हेलीकॉप्टर है।
शेफ़ील्ड में चिकित्सकीय सेवाएं ऍनएचएस फाउन्डेशन ट्रस्ट द्वारा प्रदान की जाती हैं। शेफ़ील्ड का शैक्षणिक अस्पताल ऍनएचएस हॉस्पिटल ट्रस्ट पूरे शेफ़ील्ड और साउथ यॉर्कशायर में लोगों को स्वास्थ्य सेवाएं मुहैया करता है। ट्रस्ट के शीर्षक में 'शैक्षणिक' शब्द भी शामिल है क्योंकि यह शेफ़ील्ड विश्वविद्यालय में चिकित्साशास्त्र के छात्रों को प्रशिक्षण भी देता है और शेफ़ील्ड हैलम विश्वविद्यालय से भी इसके अच्छे सम्बन्ध हैं। ट्रस्ट के दो परिसर हैं: पश्चिमी परिसर जिसमे रॉयल हैलमशायर हॉस्पिटल, जेसप विंग, वेस्टन पार्क हॉस्पिटल और चार्ल्स क्लिफर्ड डेंटल हॉस्पिटल हैं। दूसरा परिसर, नौर्दर्न जनरल हॉस्पिटल है और शेफ़ील्ड के बाह्य प्रान्तों के लिए यह एक बड़ी सुविधा है, शहर का ए एंड ई विभाग भी इसी में है। शेफ़ील्ड चिल्ड्रेन्स एनएचएस फाउन्डेशन ट्रस्टशेफ़ील्ड शहर, साउथ यॉर्क शायर और लगभग पूरे ब्रिटेन में बच्चों के लिए स्वास्थ्य सेवाएं मुहैय्या कराती है।
18 नवम्बर 2010 को, महारानी क्वीन एलिज़ाबेथ II ने शेफ़ील्ड इंस्टीट्यूट फॉर मोटर न्युरौन डिसीज़ का उदघाटन किया, जोकि शेफ़ील्ड विश्वविद्यालय द्वारा विकसित एक विशिष्ट, विश्व स्तरीय सुविधा है।
एम्ब्युलेंस की सुविधा साउथ यॉर्कशायर एम्ब्युलेंस सर्विस द्वारा दी जाती है, जो स्वयं भी एक एनएचएस ट्रस्ट है।
शेफ़ील्ड में अग्निशमन सुविधा साउथ यॉर्कशायर फायर एंड रेस्क्यू सर्विस द्वारा प्रदान की जाती है। अग्निकांडों से बचाव और उनसे निपटने के लिए शेफ़ील्ड को पूर्वीय और पश्चिमी प्रभागों में विभाजित कर दिया गया है।
"शेफ़ील्ड इंटरनैशनल लिंकिंग कमेटी" विदेशों में शेफ़ील्ड का प्रचार करती है, खासकर चार सहायक शहरों के साथ:
इसके अलावा अन्य चार शहरों से भी शेफ़ील्ड का मित्रता अनुबंध है:
शेफ़ील्ड में दो सड़कों के नाम इसके सहायक शहरों के नाम पर रखे गए हैं; नौर्टन में A6102 के एक प्रभाग का नाम बोचम पार्कवे रखा गया है और हैकेंथोर्प में एक सड़क का नाम डोनेट्स्क वे रखा गया है।

साँचा:Sheffieldसाँचा:Countyसाँचा:Yorkshire and the Humber
Bath · Birmingham · Bradford · Brighton and Hove · Bristol · Cambridge · Canterbury · Carlisle · Chester · Chichester · Coventry · Derby · Durham · Ely · Exeter · Gloucester · Hereford · Kingston upon Hull · Lancaster · Leeds · Leicester · Lichfield · Lincoln · Liverpool · City of London · Manchester · Newcastle upon Tyne · Norwich · Nottingham · Oxford · Peterborough · Plymouth · Portsmouth · Preston · Ripon · St Albans · Salford · Salisbury · Sheffield · Southampton · Stoke-on-Trent · Sunderland · Truro · Wakefield · Wells · Westminster · Winchester · Wolverhampton · Worcester · York
निर्देशांक: 53°23′01″N 1°28′01″W / 53.38361°N 1.46694°W / 53.38361; -1.46694
साँचा:Good article
