डाफला पहाड़ियाँ पूर्वोत्तर भारत में असम और अरुणाचल प्रदेश राज्यों की सीमा के पश्चिमी भाग पर स्थित एक पहाड़ी शृंख्ला है। यह तेज़पुर और लखीमपुर ज़िले से उत्तर में खड़ी हुई हैं।
डाफला पहाड़ी क्षेत्र में इसी डाफला नाम की जनजाति बसती है। भारत में ब्रिटिश राज के आरम्भिक काल में इनका एक बड़ा भाग ब्रिटिश व्यवस्था के अधीन नहीं था। सन् 1872 में इन स्वतंत्र लोगों ने अचानक एक समीपी ब्रिटिश क़ब्ज़े वाले क्षेत्र में बसे अपनी ही जनजाति के अन्य लोगों पर धावा बोला और उनमें से 44 लोगों को बन्दी बनाकर उठा ले गए। इसके उत्तर में 1874 में ब्रिटिश राज ने 1,000 सैनिकों के दस्ता लेकर उनपर आक्रमण करा और उन्हें अपनी अधीनता स्वीकारने पर विवश कर दिया।
