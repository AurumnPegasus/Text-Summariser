निर्देशांक: 46°18′34″N 6°4′37″E / 46.30944°N 6.07694°E / 46.30944; 6.07694
सीएमएस या कॉम्पैक्ट म्यूऑन सोलेनोइड या सुसम्बद्ध म्यूऑन परिनालिका प्रयोग स्विट्जरलैंड और फ्रान्स में सर्न में स्थित लार्ज हैड्रान कोलाइडर पर बने दो बृहद् व्यापक प्रयोजन कण भौतिकी संसूचकों में से एक है। सीएमएस प्रयोग का उद्देश्य हिग्स बोसॉन, अधि-विमाएं, अदृश्य पदार्थ के लिए उत्तरदायी कणों के आविष्कार सहित भौतिकी की एक विस्तृत परास का पता लगाना है।
सीएमएस का भार 12,500 टन, लम्बाई 25 मीटर और व्यास 15 मीटर है। लगभग 4300 लोग इस प्रयोग में कार्य करते हैं जिनमें से 1535 छात्र हैं, इस प्रयोग में 41 देशों की 179 संस्थाएं काम शामिल हैं। इस प्रयोग का निर्माण 14 टेराइलेक्ट्रॉन वोल्ट द्रव्यमान केन्द्र ऊर्जा पर प्रत्येक 25 नैनोसैकण्ड पश्चात प्रेक्षषित करने के लिए किया गया लेकिन 2011 तक केवल 7 TeV पर ही कार्य किया गया जबकि 2012 में यह ऊर्जा 8 TeV थी।
प्रयोग के मुख्य लक्ष्य निम्न हैं:
एलएचसी वलय पर अन्य दिशा में स्थित एटलस प्रयोग के उद्देश्य व सोच भी समान है और ये दोनो प्रयोग एक दूसरे के पूरक के रूप में बनाए गये हैं जिससे कि किसी भी खोज को विस्तृत रूप से अध्ययन किया जा सके तथा विश्वास का स्तर बढ़ाया जा सके। उद्देश्यों को प्राप्त करने के लिए सीएमएस व एटलस में बनावट, संसूचक चुम्बकीय क्षेत्र व तकनिकी हलों को अलग-अलग विधि से किया गया है।
तात्कालिक कोलाइडर प्रयोग जैसे वर्तमान ही में विघटित सर्न स्थित वृहत् इलेक्ट्रॉन पोजीट्रान कोलाइडर और हाल ही में बन्द किये गये टेवाट्रॉन और फर्मीलैब ने कण भौतिकी के मानक प्रतिमान का शुद्धता के साथ व व्यापक उल्लेख किया है। तथापि बहुल संख्या में अनुत्तरित प्रश्न शेष हैं
एक मुख्य प्रसंग हिग्स बोसॉन के प्रत्यक्ष साक्ष्यों का अभाव जो कि हिग्स प्रक्रिया द्वारा प्राप्त होता है तथा जो मूल कणों का द्रव्यमान की व्याख्या उपलब्द्ध करवाता है। अन्य प्रश्न उच्च ऊर्जाओं पर मानक प्रतिमान के गणितीय व्यवहार में अनिश्चितता सहित, ब्रह्माण्ड में प्रेक्षित द्रव्य प्रतिद्रव्य असमानता का कारण और अदृश्य पदार्थ की कण भौतिकीय व्याख्या का अभाव हैं।
अन्योन्य क्रिया बिन्दु से आ रहे बहुत अधिक फलक्स कणों के कारण यह उच्च विकीरण क्षेत्र है जो संसूचक व प्रारम्भिक भाग की इलेक्ट्रॉनिकी का विकीरण कठोर होने की अनिवार्यता सिद्ध करता है।
सीएमएस संसूचक एलएचसी भौतिकी कार्यक्रम का लक्ष्य प्राप्त करने के लिए आवश्यकताओं का संक्षिप्तिकरण निम्न प्रकार है:
इस प्रयोग के आँकड़े विश्लेषण के लिए सीएमएसएसडब्ल्यू नामक सोफ्टवेयर काम में लिया जाता है और डाटा को रूट प्रारूप में संरक्षित किया जाता है।
सीएमएस प्रयोग में अतिचालक चुम्बक का उपयोग इसके मध्य क्षेत्र जिसकी लम्बाई 12.5 मीटर व व्यास 6 मीटर है में 4 टेसला चुम्बकीय क्षेत्र प्राप्त करने के लिए किया गया जो पूर्ण धारा की अवस्था में 2.6 गीगा जूल ऊर्जा संरक्षित करती है।
संगणक जनित घटना प्रदर्शन जिसमें कीरण पूँज के प्रथम दिन सीएमएस में एक टंग्स्टन खण्ड से प्रोटॉन टकराते हैं, सितम्बर 2008
