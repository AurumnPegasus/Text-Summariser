नज़र या दृष्टिदोष उस दृष्टि या देखने के लहजे को कहा जाता है जिस से देखे जाने वाले को हानि यो या दुर्भाग्य का सामना करना पड़े। बहुत सी संस्कृतियों में यह मान्यता है कि यदि किसी व्यक्ति को कोई अन्य व्यक्ति ईर्ष्या या नफ़रत की दृष्टि से देखे तो पहले व्यक्ति पर उसका दुष्प्रभाव पड़ सकता है। इस प्रक्रिया को नज़र लगना कहते हैं। नज़र को टालने के लिए अलग-अलग संस्कृतियों ने कई तरीक़े ढूंढें हैं, जैसे की तावीज़, नज़र बट्टू, मंत्रोच्चारण, विभिन्न टोटके और रस्में, इत्यादि।
तुर्की भाषा में नज़र से बचने के लिए इस्तेमाल होने वाले एक ख़ास चिह्न और तावीज़ को ही 'नज़र' कहते हैं। यह एक नीले और सफ़ेद रंग वाला गोल चपटा-सा एक पत्थरनुमा लॉकेट होता है जिसमें एक आँख जैसी आकृति बनी होती है और जिसे लटकाया या पहना जा सकता है।
भारतीय उपमहाद्वीप में नज़र से बचने के लिए कई उपाय लोक-संस्कृति में देखे जा सकते हैं:
