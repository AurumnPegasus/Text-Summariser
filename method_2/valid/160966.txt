सेन्ट्री अमेरीकी अंतरिक्ष अनुसंधान संस्थान नासा की एक स्वचालित प्रणाली है जो लगातार क्षुद्रग्रहों पर इस दृष्टि से निगरानी रखती है कि कहीं उनमें से कोई भविष्य के लगभग 100 वर्षों के भीतर पृथ्वी से न आ टकराये। अगर सेन्ट्री को किसी सम्भवित प्रहार का संकेत मिलता है तो उसे तुरंत ही पृथ्वी-समीप वस्तु कार्यक्रम में प्रकाशित कर दिया जाता है।
सेन्ट्री हमेशा ऐसी वस्तुओं की ताज़ी तालिका रखता है जिनका पृथ्वी पर प्रहार होने का ख़तरा सर्वाधिक है। इस तालिका में हमेशा कई खोये हीन ग्रह शामिल होते हैं, जो कभी तो खगोलशास्त्रियों को दिखे थे लेकिन फिर अपनी बेढंगी चाल के कारण नज़र से ओझल हो चुके हैं और भविष्य में अचानक आ धमक सकते हैं। लगभग 25 से अधिक वस्तुएँ ऐसी हैं जिनकी अगले सौ वर्षों में पृथ्वी से टकराने की सम्भावना दस-लाख-में-एक से अधिक है।
