आंकड़ा केन्द्र उस सुविधा को कहते हैं जिसमें कम्प्यूटर प्रणाली तथा उससे सम्बन्धित संचार एवं भण्डारण आदि स्थित होते हैं। इनके साथ ही प्रायः अतिरिक्त पावर सप्लाई अतिरिक्त डेटा संचार कनेक्टर, वातानुकूलन प्रणाली, अग्निशमन आदि स्थित होते हैं। आंकड़ा केन्द्र बहुत अधिक बिजली खाते हैं और उनके ठण्डा रखने के लिए विशेष व्यवस्था करनी पड़ती है। कुछ बड़े आँकड़ा केन्द्र इतनी बिजली खर्च करते हैं जितनी छोटे-मोटे कस्बों में खर्च होती है।
