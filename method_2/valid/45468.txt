केराकत या किराकत उत्तर प्रदेश राज्य के वाराणसी मण्डल के जौनपुर जिले में गोमती नदी के किनारे बसा हुआ एक शहर हैै। यह नगर पंचायत, तहसील मुख्यालय भी है तथा इसके नाम पर विधान सभा क्षेत्र का नाम भी केराकत विधानसभा क्षेत्र है। यह जौनपुर और औड़िहार से रेलमार्ग द्वारा जुड़ा है। यह के गाँव की जनसंख्या मुख्यतः कृषि और संबंधित आर्थिक गतिविधियों पर निर्भर करता है। शहर के आसपास के गांवों के रूप में बस्तियों की बड़ी संख्या हे जो शहर पर निर्भर है।
शहर की एक प्रमुख विशेषता यह है कि गोमती नदी यहाँ यू-आकार में बहती है जो यहाँ की मिट्टी को उपजाऊ बनाती है।
केराकत डाकघर भी है जिसका पिन कोड 222142 है। इसकी स्थिती जौनपुर से 25 कि॰मी॰ पूर्व मे तथा वाराणसी से 45 कि॰मी॰ दक्षिण में स्थित है।
प्राचीन काल मे महात्मा बुद्ध के समय मे केराकत कीटगिरी के नाम से प्रसिध्द था। यहॉ बौद्ध भिक्षुओं के कई मठ हुआ करते थे।


अंग्रेजी हुकूमत में इस नगर को टाउन एरिया का दर्जा मिला था।
केराकत का निकटतम एयरपोर्ट वाराणसी का लाल बहादुर शास्त्री एअरपोर्ट है, जो यहां से 34 कि॰मी॰ की दूरी पर है। एअरपोर्ट, राष्ट्रीय राजमार्ग संख्या 56 पर है और यात्रा में औसतन 50 मिनट का समय लगता है।
केराकत में एक मुख्य रेलवे स्टेशन है जो औडिहार-केराकत-जौनपुर रेललाइन पर पड़ता है।
केराकत शहर आसपास के अनेक शहरों से सड़क मार्ग से जुड़ा हुआ है। वाराणसी, इलाहाबाद, गाजीपुर, लखनऊ, गोरखपुर, आजमगढ़, सुल्तानपुर आदि शहरों से केराकत के लिए नियमित बस सेवाएं उपलब्ध है।
