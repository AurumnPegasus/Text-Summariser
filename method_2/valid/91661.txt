मुहम्मद क़ुली क़ुतुब शाह  गोलकोंडा के क़ुतुब शाही वंश के पांचवें सुल्तान थे। इनहों ने हैदराबाद शहर की नींव रखी और चार मिनारा का भी निर्माण करवाया। वह एक सक्षम प्रशासक थे और उनके शासन को कुतुब शाही राजवंश के उच्च दौर में से एक माना जाता है। वह 1580 में 15 साल की उम्र में सिंहासन पर बैठे और 31 साल तक शासन किया।
मुहम्मद क़ुली क़ुतुब शाह इब्राहीम क़ुली क़ुतुब शाह के तीसरे पुत्र थे। और संपूर्ण रूप से फारसी, तेलुगु और उर्दू के कवी थे। और यह पहले साहब-ए-दीवान उर्दू शायर भी थे। इन की कविताओं में "गज़ल-ए-मुसलसिल" की रीती पाई जाती है। इन की कुल्लियात में 1800 पृश्ट है, जिन में आधे गज़ल, 100 पृश्टों पर क़सीदा, बाक़ी 300 पृश्ट पर मर्शिया और मसनवी थी। 
हैदराबाद को 1591 में मुसी नदी के दक्षिणी किनारे पर बनाया और स्थापित किया। मुहम्मद कुली कुतुब शाह ने ईरान के आर्किटेक्ट को शहर बनाने के लिए बुलाया, और बहतरीन प्लान के साथ बनाया। हैदराबाद को हैदर के शहर के रूप में नामित किया गया। राशिदून ख़लीफ़ा में चौथे ख़लीफ़ा अली इब्न अबी तालिब का नाम हैदर भी था, इस नाम से इस शहर का नाम "हैदर आबाद" रखा। मुहम्मद कुली कुतुब शाह ने भी चारमीनार का निर्माण किया, जो हैदराबाद का सबसे पहचानने वाला प्रतीक है।
कुली कुतुब शाह अरबी, फारसी और तेलुगू भाषा के एक विद्वान थे। उन्होंने उर्दू, फारसी, और तेलगु में कविता लिखी उनकी कविता "कुल्लियत-ए-कुली कुतुब शाह" नामक एक खंड में संकलित हुई है। मुहम्मद कुली कुतुब शाह को पहले साहेब-ए-दीवान उर्दू कवि होने का गौरव प्राप्त था और फ़ारसी / उर्दू कविता के प्रचलित शैलियों में एक नई संवेदना शुरू करने का श्रेय दिया जाता है।
