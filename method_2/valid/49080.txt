पद्मजा नायडू हिमालयन प्राणी उद्यान पश्चिम बंगाल के दार्जिलिंग शहर में 67.56 एकड़ में अवस्थित है। इसे भी कहते हैं। यह प्राणी उद्यान 7000 फीट, की औसत ऊंचाई से भारत में सबसे अधिक ऊंचाई पर स्थित है। अपने देश का यह एक विशेष प्राणी उद्यान है, जहां अंतर्राष्ट्रीय स्तर का लाल पांडा, हिम तेंदुए, तिब्बती भेड़िया और पूर्वी हिमालय के अन्य अत्यधिक लुप्तप्राय जानवरों की प्रजातियों के संरक्षण प्रजनन कार्यक्रम के लिए अधिकृत है। यह प्राणी उद्यान प्रति वर्ष लगभग तीन लाख दर्शकों को आकर्षित करता है।
यह पूर्व में हिमालय प्राणी उद्यान के नाम से जाना जाता था, जिसे 14 अगस्त 1958 को स्थापित किया गया था। सन् 1975 में भारत के तत्कालीन प्रधानमंत्री स्वर्गीय श्रीमती इंदिरा गांधी के द्वारा हिमालय प्राणी उद्यान को पश्चिम बंगाल की पूर्व राज्यपाल स्वर्गीय श्रीमती पद्मजा नायडू की स्मृति में नामित किया गया था।
यहाँ का तापमान आम तौर पर उच्चतम 26 डिग्री सेल्सियस से 20 डिग्री सेल्सियस तथा न्यूनतम 5 डिग्री सेल्सियस से 10 डिग्री सेल्सियस रहता है।
यह प्राणी उद्यान की दूरी बागडोगरा हवाई अड्डे से 85 कि॰मी॰ है तथा न्यू जलपाईगुड़ी रेलवे जंक्शन से नजदीक है। यह देश के सभी प्रमुख शहरों और कस्बों के साथ जुड़ा हुआ है। 
प्रवेश
हिम तेंदुए
तिब्बती भेड़िया
प्राणी उद्यान के भीतर लाल पांडा
