निर्देशांक: 22°05′N 82°09′E / 22.09°N 82.15°E / 22.09; 82.15
बिलासपुर भारत के छत्तीसगढ़ राज्य का एक जिला है। इसका मुख्यालय बिलासपुर है जो राज्य की राजधानी नया रायपुर से 133 किलोमीटर उत्तर में स्थित है तथा प्रशासनिक दृष्टि से राज्य का दूसरा सबसे प्रमुख शहर है। छत्तीसगढ़ राज्य का उच्च न्यायालय भी इसी शहर में स्थित है अतः इसे “न्यायधानी” होने का भी गौरव प्राप्त है।
बिलासपुर सुगंधित दूबराज चावल की किस्म के लिए भी प्रसिद्ध है। इसके अलावा यहाँ हथकरघा उद्योग से निर्मित कोसे की साड़ियाँ भी देशभर में विख्यात है। बिलासपुर सांस्कृतिक रूप से भी समृद्ध है और यहाँ की संस्कृति अनेक विविधताओं एवं रंगों को समाहित किये हुए है।
ऐतिहासिक रूप से बिलासपुर, रतनपुर के कलचुरी राजवंश का भाग था। शहर का मूल रूप यद्यपि, 1774 के आप-पास मराठा राजवंश के समय आया था। मराठा राजवंश ने यहाँ किलों का भी निर्माण प्रारम्भ कराया था, हालाँकि वो कभी पूरा नहीं हो सका। सन1854 में ब्रिटिश सरकार की ईस्ट इंडिया कंपनी ने बिलासपुर का अधिग्रहण कर लिया इसके पूर्व यह मराठा आधिपत्य में था। बिलासपुर का अधिग्रहण तब अस्तित्व में आया जब इस क्षेत्र के भोंसले राजा निःसंतान मृत्यु को प्राप्त हो गए थे। इम्पीरियल गज़ेटियर ऑफ़ इंडिया के अनुसार इस शहर का नाम 'बिलासपुर', सत्रहवीं शताब्दी की मत्स्य-महिला “बिलासा” के नाम पर पड़ा। बिलासपुर के बारे में माना जाता है की यह लम्बे समय तक मछुवारों की बस्ती रहा है। बिलासपुर जिले का गठन 1861 में हुआ तथा बिलासपुर नगर निगम 1867 में अस्तित्व मैं आया। 1901 में बिलासपुर की जनसंख्या 18,937 थी जो कि ब्रिटिश राज के केंद्रीय सूबे में आठवीं सबसे बड़ी थी।
बिलासपुर 22.23 अंश उत्तर तथा 82.08 अंश में स्थित है। समुद्री तल से इसकी औसत ऊंचाई264 मीटर है। वर्षाधारित अरपा नदी इस जिले की जीवनरेखा मानी जाती है, जिसका उद्गम मध्य भारत के मैकल पर्वत श्रेणियों से होता है। बिलासपुर के उत्तर में कोरिया तथा शहडोल जिला, पश्चिम में मुंगेली, दक्षिण में बलोदाबज़ारभाटापारा तथा पूर्व में कोरबा एवं जांजगीर-चाम्पा जिले स्थित है।
2011 की जनसंख्या के अनुसार बिलासपुर की जनसंख्या 2,663,629 है जिसमे पुरुष 1,351,574 तथा महिलाएं 1,312,055 है। औसत साक्षरता 70.78% है। पुरुषो में 81.54% तथा महिलाओं में 59.71% साक्षर हैं। 15.31% जनसंख्या 6 वर्ष से नीचे की आयु की है. बिलासपुर शहर का संचालन बिलासपुर नगर पालिका निगम के अंतर्गत होता है। 
भारतवर्ष में मनाये जाने वाले सभी त्यौहार हर्षोल्लास एवं धर्म-निरपेक्ष रूप से मनाये जाते है। स्थानीय पर्व जैसे कि सुआ-नृत्य, भोजली, रावत-नाच, पोला इत्यादि भी ग्रामीण क्षेत्रों में प्रचलित है |
ऊर्जा के क्षेत्र में बिलासपुर संभाग का देश में एक महत्त्वपूर्ण स्थान है। बिलासपुर और इसके आस-पास के क्षेत्रों के विद्युत-गृहों से लगभग 10,000 मेगावाट बिजली का उत्पादन होता है और इसे आने वाले वर्षों में 50,000 मेगावाट तक करने का लक्ष्य रखा गया है। कोयला उत्पादन में बिलासपुर संभाग के कोरबा का विशिष्ट स्थान है। एस.ई.सी.ल का मुख्यालय भी सीपत रोड बिलासपुर में स्थित है। एस.ई.सी.ल कोल इंडिया लिमिटेड की एक सहायक कंपनी है जिसे भारत सरकार के कोयला मंत्रालय से “मिनी-रत्न” कंपनी होने का दर्जा प्राप्त है। मुख्य बाज़ार गोल बाज़ार के नाम से जना जाता है। गोल-बाज़ार, सदर-बाज़ार और कंपनी गार्डन काफी व्यस्त क्षेत्र हैं। व्यापार-विहार एक नया विकसित क्षेत्र है जो कि एक महत्त्वपूर्ण आर्थिक और वस्तुओं के आदान-प्रदान का केंद्र है।
उद्योग: बिलासपुर के आस-पास कई औद्योगिक क्षेत्र हैं जिनमे तिफरा-सिरगिट्टी तथा सिलपहरी महत्त्वपूर्ण हैं। बी.ई.सी-खाद उद्योग –जो कि बी.ई.सी इंजीनियरिंग कारपोरेशन का एक अंग है, सिरगिट्टी औद्योगिक क्षेत्र में स्थित है। इसके अलावा यहाँ छत्तीसगढ़ लघु एवं सहायक उद्योग भी संचालित है।
उर्जा-गृह: बिलासपुर के सीपत में स्थित एन.टी.पी.सी. का उर्जा-गृह है कुल क्षमता 2980 मेगावाट की है।. इसके अतिरिक्त नोवा, महानदी, गीतांजलि आदि के भी छोटे विद्युत् गृह हैं। 
शौपिंग मॉल्स: सिटी -36 तथा रामा मैग्नेटो मॉल में स्थित है। सत्यम-चौक के पास ही बिग-बाज़ार भी स्थित है। कुछ नए मॉल भी निर्माणाधीन हैं। रामा मैग्नेटो मॉल में ही चार पर्दों वाला पी.व्ही.आर सिनेमाघर भी है। इसी प्रकार सिटी-36 मॉल में कार्निवाल सिनेमा घर भी है।
बिलासपुर रेलवे स्टेशन छत्तीसगढ़ के व्यस्ततम रेलमार्गों में से एक है और मध्य भारत में चौथा सबसे व्यस्त रेलमार्ग है। दक्षिण-पूर्व-मध्य रेलवे जोन का मुख्यालय भी बिलासपुर में ही स्थित है। यह भारत के लगभग सभी राज्यों से रेल मार्ग द्वारा जुड़ा हुआ है। राजधानी एक्सप्रेस बिलासपुर से नयी दिल्ली को जोड़ती है। बिलासपुर स्टेशन हावड़ा-मुंबई मार्ग के टाटानगर-बिलासपुर सेक्शन का एक मुख्य स्टेशन है। दूसरी महत्त्वपूर्ण रेल लाइन बिलासपुर-कटनी है। अन्य मुख्य रेलवे स्टेशन हैं:
बिलासपुर में ही दक्षिण-पूर्व-मध्य रेलवे का मुख्यालय भी है, जिसके अंतर्गत बिलासपुर, रायपुर एवं नागपुर मंडल आते हैं।
बिलासपुर से राज्य के लगभग सभी हिस्सों को जोड़ने के लिए बस सेवाएं उपलब्ध हैं। अंतर्राज्यीय बस सुविधा भी उपलब्ध है जो कि देश के विभिन्न राज्यों से बिलासपुर को जोड़ता है। हाल ही में बढ़ते हुए यातायात को देखते हुए एक नया बस-अड्डा बोदरी नामक स्थान में स्थापित किया गया है। इसमें उपलब्ध सुविधाओं के कारण इसे हाई-टेक बस अड्डा कहा जाता है। शहर के मुख्य मार्गों पर सिटी-बस की सुविधा भी शुरू की गयी है।
बिलासपुर राष्ट्रीय राजमार्ग जाल के द्वारा मुंबई तथा कोलकाता से जुडा हुआ है। राष्ट्रीय राजमार्ग क्रमांक -130 इसे रायपुर से जोड़ता है। राष्ट्रीय राजमार्ग क्रमांक-111 बिलासपुर से प्रारंभ होता है जो कि अंबिकापुर तथा वाराणसी को जोड़ता है। अन्य राजकीय राजमार्गों में राजमार्ग 7 बिलासपुर से जबलपुर को जोड़ता है व्हाया मुंगेली-कवर्धा-मंडला तथा राजकीय राजमार्ग 5 बिलासपुर को अमरकंटक-शहडोल-अलाहाबाद से जोड़ता है। स्थानीय यातायात के लिए ऑटो-रिक्शा या फिर मानव् चालित रिक्शा भी उपलब्ध हैं। हालाँकि सुनियोजित योजना के अभावों के कारण यातायात में बाधा एक आम समस्या बनी हुई है।
बिलासपुर शहर से निकटतम हवाई अड्डा रायपुर स्वामी विवेकानंद हवाई अड्डा लगभग 131 किलोमीटर की दूरी पर है। बिलासपुर और आसपास के क्षेत्रों से गरीब और धीमी गति से सड़क संपर्क, यह रायपुर हवाई अड्डे तक पहुंचने के लिए 3-4 घंटे लग सकते हैं। रायपुर हवाई अड्डे से इंडिगो, जेट एयरवेज और एयर इंडिया के दिल्ली, मुंबई, बेंगलुरु, चेन्नई, नागपुर, हैदराबाद, इंदौर, कोलकाता, भोपाल, और विशाखापट्नम के लिए नियमित उड़ानें हैं।
बिलासपुर मे वीआईपी और सैन्य संचालन के लिए चकरभाटा हवाई अड्डे पर एक हवाई पट्टी है। अतिरिक्त 2 हवाई पट्टियों- कोटा रोड और Mulmula पर हैं। इन हवाई पट्टियाँ भारत के रक्षा मंत्रालय के अधीन हैं और द्वितीय विश्व युद्ध के बाद अप्रयुक्त रही हैं।
बिलासपुर और छत्तीसगढ़ राज्य के उत्तर पूर्वी क्षेत्र में आर्थिक विकास को बढ़ावा देने के लिए दिल्ली, मुंबई, बंगलौर आदि के लिए सीधी कनेक्टिविटी प्रदान करने के लिए वाणिज्यिक और नागरिक हवाई अड्डे की जरूरत है।
समय के साथ बिलासपुर छत्तीसगढ़ के एक शिक्षा-केंद्र के भी रूप में उभरा है। बिलासपुर के मुख्य विश्वविद्यालयओं एवं महाविद्यालयों का विवरण निम्नानुसार है :
शासकीय विद्यालय
छत्तीसगढ़ के उच्च न्यायालय का गठन मध्य-प्रदेश पुनर्गठन नियम, 2000 से हुआ तथा इसे देश के 19वें उच्च-न्यायालय के रूप में मान्यता मिली. प्रथम मुख्य न्यायधीश श्री आर.एस. गर्ग थे। वर्तमान में यहाँ जजों के 18 पद स्वीकृत हैं। इसकी कोई खंडपीठ नहीं है। वर्तमान मुख्य न्यायधीश श्री नवीन सिन्हा जी हैं।
1. आकाशवाणी 103.2 मेगाहर्ट्ज़2. 94.3, माई-एफ-एम, प्राइवेट रेडियो स्टेशन 
