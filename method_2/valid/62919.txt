सुज़ुकी हायाबुसा जिसे जीएसएक्स 1300आर के नाम से भी जाना जाता है, एक स्पोर्ट बाइक है जो कि कभी दुनिया कि सबसे तेज़ उत्पादन मोटरसाइकिल थी। यह 1999 से बनाई जा रही है। जेंटलमेन एग्रिमेंट के बाद से इसकी गति कम्प्युटर द्वारा 299 किमी/घंटा तक सीमित कर दी गयी जो कि अनुबन्ध टूटने के बाद भी सीमित ही है। 
यह जीएसएक्स 1100आर से विकसित हुई है। यह अपने 1300 सीसी के अधिक शक्तिशाली इंजन की सहायता से 173 ब्रेक अश्वशक्ति तक पैदा करती थी जिसके कारण यह होंडा सीबीआर1100एक्सएक्स "सुपर ब्लैकबर्ड" के गति के रिकार्ड को आसानी से तोड़ती हुई आगे निकल गयी।
विडंबना यह है कि, जापानी भाषा में, हायाबुसा नाम का अर्थ पैराग्राइन बाज है, जो कि ब्लैकबर्ड का शिकार करता है और 300 किमी/घंटा से अधिक गति से गोता लगाता है।
यह नाम सुज़ुकी हायाबुसा कि गति और उसके लक्ष्य, होंडा सुपर ब्लैकबर्ड की ओर इशारा करता है।
जब हायाबुसा ने 1999 में पहली बार 300 किलोमीटर प्रति घन्टा की रफ्तार पार की तो अन्य मोटरसाइकल निर्माताओं में भी बराबरी के लिये होड़ लग गयी। जब भविष्य में हायाबुसा से भी तेज मोटरसाइकलों के आने की अफवाहें फैली तब जापानी और यूरोपीय निर्माताओं ने एक अनौपचारिक समझौता किया जिसके अनुसार उन्हें 188 मील/घंटा से तेज मोटर साइकिलें नही बनानी थीं। यह फैसला तेज़ गति के कारण आयात बंद कर दिये जाने के डर से लिया गया था। इस वजह से द्वितीय पीढ़ी और एग्रिमेंट के बाद वाली प्रथम पीढ़ी की हायाबुसाओं कि गति 299किमी/घंटा तक सीमित है।
हायाबुसा की बनावट वायुगतिकीय रुप से काफी सुग्राह्य है। यह इसकी 300 किमी/घंटा की रफ्तार को पाने के लिये बेहद ज़रुरी है। हायाबुसा की भारी डील-डौल इसके बड़े 1340 सीसी इंज़न के कारण है। इसके डिज़ाइनर कोजि योशिउरा हैं। यह मोटरसाइकिल शुरुआत में 900 से 1100 सीसी के बीच की होनी थी मगर कोजि योशिउरा ने प्रदर्शन में सुधार करने के लिये इसे 1300 सीसी का इंजन दिया।
हायाबुसा की दूसरी पीढ़ी 1340 सीसी इंजन से युक्त है और इसमें पहली पीढ़ी से काफी समानता है मगर नई पीढ़ी का प्रदर्शन बेहतर है।
कंपनी के द्वारा, अभी के मॉडल का विवरण-
