ऐस्ट्रोसैट खगोलीय शोध को समर्पित भारत की पहली वेधशाला है। इसका प्रक्षेपण 28 सितम्बर 2015 को सोमवार सुबह दस बजे आंध्र प्रदेश के श्रीहरिकोटा से पीएसएलवी द्वारा किया गया। यह सुदूरवर्ती खगोलीय पिंडों के अध्ययन को समर्पित भारत का पहला उपग्रह है। यह एक ही समय में पराबैगनी, ऑप्टिकल, निम्न औ्र उच्च उर्जा एक्स रे वेवबैंड में ब्रह्मांड की निगरानी में सक्षम है। इसमें पांच उपकरण अल्ट्रावायलेट इमेजिंग टेलीस्कोप, लार्ज एरिया एक्स रे प्रपोशनल काउंटर, सॉफ्ट एक्स रे टेलीस्कोप, कैडमियम जिंक टेल्यूराइड इमेजर और स्कैनिंग स्काई मॉनीटर लगे हैं। इसका भार 1513 किलोग्राम है और इसे पृथ्वी की निचली कक्षा में 650 किमी की ऊंचाई पर स्थापित किया जाएगा। इसकी निगरानी ऑपरेशंस कॉम्पलैक्स इकाई द्वारा किया जाएगा। 

1996 में छोड़े गये भारतीय एक्स-रे खगोलविज्ञान प्रयोग की सफलता से उत्साहित भारतीय अंतरिक्ष अनुसंधान संगठन ने सन 2004 में ऐस्ट्रोसेट परियोजना को स्वीकृति दी थी।28 सितंबर, 2015, सोमवार को सुबह दस बजे आंध्र प्रदेश के श्रीहरिकोटा से इसे प्रक्षेपित किया गया। बाद में इसे पीएसएलवी-सी30 रॉकेट के ज़रिए पृथ्वी की निचली कक्षा में स्थापित किया जाएगा। 
ऐस्ट्रोसैट में एक पराबैंगनी दूरदर्शी तथा चार एक्स-रे दूरदर्शी सुसज्जित हैं।
