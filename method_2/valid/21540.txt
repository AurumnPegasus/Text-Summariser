फुजिता पैमाना या फुजिता-पियर्सन स्केल बवंडरों के शक्ति मापन का एक रेटिंग पैमाना है। इसका आधार मानव निर्मित संरचनाओं व वनस्पति को हुई क्षति की जाँच है। फुजिता पैमाने की आधिकारिक श्रेणी का आकलन मौसमविद व इंजीनियर कई तथ्यों के अध्ययन के बाद करते हैं जैसे कि जमीनी व हवाई सर्वेक्षण तथा परिस्थितियों के अनुसार धरती पर पड़े बवंडर के घुमाव वृत्त, राडार द्वारा प्राप्त जानकारी प्रत्यक्षदर्शियों के साक्षात्कार मीडिया की ख़बरें व क्षति की स्थिर व वीडियो तस्वीरें आदि.
इस पैमाने का अविष्कार 1971 में शिकागो विश्वविद्यालय के वैज्ञानिक तेत्सूया फुजिता ने किया था। इस कार्य में उनके सहयोगी थे नेशनल सेवर स्टोर्म्स फोरकास्ट सेंटर के अध्यक्ष एलन पियर्सन 1973 में इस आविष्कार में तूफान मार्ग की लम्बाई व चौड़ाई जानने के भी गुण जोड़ लिए गए। 1973 के बाद अमेरिका में आये सभी बवंडरों पर तुरंत इस पैमाने से रेटिंग लगाई जाती है। साथ ही नेशनल ओशनिक एंड एट्मोस्फेरिक एडमिनिस्ट्रेशन नेशनल टोर्नाडो डाटाबेस के लिए 1950 से 1972 के बीच आये बवंडरों की घटना-उपरांत रेटिंग भी इसी पैमाने से की गई। फुजिता ने 1916-1992 के बीच आये सभी बवंडरों की रेटिंग की तथा टॉम ग्रेजूलिस ने 1980 तक पीछे जाते हुए ग्रेड एफ2-एफ5 के आये सभी बवंडरों की रेटिंग का कार्य किया। फुजिता स्केल 2007 तक ब्रिटेन के अलावा हर जगह इस्तेमाल होता है। 2007 में इसे उन्नत करके नए एन्हांस्ड फुजिता स्केल का अनावरण किया गया।
हालांकि क्षति का मुख्य कारण हवा की गति होती है, फुजिता स्केल हवा पर कम ध्यान देते हुए क्षति मापने का पैमाना है। एन्हांस्ड फुजिता पैमाने की जरुरत इसलिए पड़ी क्योंकि अनुसंधानविदों ने पाया कि जिन हवा की गति के आंकड़ों पर क्षति जांचने का आधार केंद्रित था वह ऊर्ध्व अनुमानित थे। पुनः अनुसंधान के बाद वैज्ञानिकों ने एन्हांस्ड फुजिता स्केल के आधार पर इन नए गति आंकड़ों को स्थापित किया। एक कमी जरूर रही कि यह आंकड़े केवल अमेरिका निर्माण पद्धतियों पर आधारित है। ईएफ पैमाने ने क्षति के वर्णन में भी खासा सुधार किया।
फुजिता द्वारा तैयार किया गया मूल पैमाना ब्यूफोर्ट व मैक स्केल को अच्छे ढंग से जोड़ने के लिए था। इसमें F0 से F12 तक तेरह स्तर थे। F1 का अर्थ था ब्यूफोर्ट पैमाने का 12वां स्तर और F12 का अर्थ था मैक नंबर एक. F0 को शून्य क्षति के लिए नियत किया गया, ठीक उसी तरह जैसे ब्यूफोर्ट के शून्य स्तर का अर्थ है हवा स्थिर होना. इन हवा की गति के स्तरों से फुजिता पैमाने की हर श्रेणी की क्षति का वर्णन किया जाता था, तथा क्षति के आधार पर बवंडर की श्रेणी नियत की जाती थी। साथ ही दिया गया आरेख ब्यूफोर्ट, मैक व फुजिता पैमानों के संबंध को समझाता है।
जब फुजिता स्केल का पहले आविष्कार हुआ, वायु गति से होने वाली क्षति पर बहुत कम जानकारी प्राप्त थी, इसलिए मूल पैमाना हवा की विभिन्न गतियों के आधार पर क्षति स्तर का केवल एक शिक्षित अनुमान भर था। फुजिता के अनुसार 6 स्तर F0 से F5 तक काफी थे तथा इसमें सभी गति श्रेणियाँ व क्षति श्रेणियाँ सम्मिलित की जा सकती थीं। उन्होंने हालांकि एक 'F6' स्तर भी खुला छोड़ रखा था, एक अचिंतनीय बवंडर तथा उससे संबंद्ध अचिंतनीय क्षति के लिए.
साथ ही पहले के गति-क्षति द्विजों के आंकड़ों में हवा की गति के मानक गलत पाए गए हैं। बड़ी श्रेणियों में यह त्रुटि और भी बड़ी हो जाती है, विशेषकर F3 व F5 के बीच. एनओएए का कहना है कि "....हवा गति के सटीक आंकड़े उपलब्ध नहीं हैं तथा सब अनुमान पर आधारित हैं। भिन्न गति की हवाएं अलग जगह व बिल्डिंग पर एक सी क्षति भी उत्पन्न कर सकती हैं। गहन वैज्ञानिक व इंजीनियर अध्ययन के बिना किसी क्षति के कारण के रूप में एक खास वायु-गति को नियत करना अनुचित है।" तब से उत्कृष्ट वायु-गति आंकड़ों वाला ईएफ पैमाना चलन में आया है।
कुछ स्रोतों ने एक F+ स्तर जोड़ दिया है। इसका अर्थ है हवा गति 39 मीटर प्रति घंटा से कम, जहां कुछ खास मौकों पर हवा का प्रभाव लंबे चौड़े इलाके में होता है।
बढ़ती तीव्रता की आधार पर पांच श्रेणियां इस प्रकार हैं:
* फुजिता के मूल पैमाने में गति के आंकड़े अत्यंत त्रुटिपूर्ण पाए गए हैं। एन्हांस्ड फुजिता स्केल देखें.
नोट: बवंडर मार्ग की चौड़ाई फुजिता श्रेणी-अंकों का मध्य होती है, तथा यह एक लगभग-संख्या होती है। बवंडर की तीव्रता क्षतिग्रस्त इलाके के आकार से नहीं मापनी चाहिए क्योंकि फुजिता स्केल तेज हवाओं से हुई क्षति पर आधारित है। एक F5 बवंडर का क्षेत्र आकार एक समय केवल 90 मीटर था।
बवंडर एक केवल सैद्धांतिक रचना है। संपत्ति क्षति कुल क्षति से अधिक नहीं हो सकत और यही F5 बवंडर में होता है। सिद्धांत में 319 मील प्रति घंटा की हवा गति संभव है तथा ओकलाहोमा शहर, 1999 में ऐसा बवंडर शायद आया भी था। परन्तु आज तक स्का माप नहीं हो सका तथा यह आंकड़ा भी जमील के तल पर नहीं प्राप्त किया गया है।
मौसम विज्ञान के अध्ययन के लिए फुजिता पैमाने की रेटिंग को क्लासों में विभाजित किया जा सकता है।
1971 में शुरू किया गया फुजिता स्केल हवा की गति के आंकड़ों पर आधारित करके क्षति का अनुमान लगाता था। यह एक शिक्षित अनुमान से अधिक कुछ नहीं था। फुजिता व अन्य लोगों ने शीघ्र ही यह समझ लिया व 1970 के दशक में इस पर और गहन अध्ययन किये गए। इससे पाता चला कि जैसा एफ पैमाने ने बताया था, उससे कहीं कम वायु गति कहीं अधिक क्षति कर सकती है। हालांकि यह पैमाना हवा से हुई क्षति का अनुमान लगाती है, परन्तु इसमें निर्माण की उत्कृष्टता या अधमता को सम्मिलित नहीं किया गया। किसी बिल्डिंग में अधम निर्माण के कारण कम वायु गति में भी अधिक क्षति संभव है। फुजिता ने 1992 में इन संशयों को दूर करने की कोशिश की, परन्तु वे तब तक अर्ध सेवानिवृत्ति में पहुँच चुके थे, तथा नेशनल वेदर सर्विस उनके इस कार्य को अपनाने की स्थिति में नहीं थी अतः यह कार्य अधूरा ही रह गया।
अमेरिका व अन्य देशों ने 1 फ़रवरी 2007 में फुजिता स्केल त्याग कर एन्हांस्ड फुजिता स्केल अपना लिया। यह मूल फुजिता पैमाने पर कई तरह की उन्नति था, जैसे कि भिन्न संरचनाओं में होने वाली क्षति की भिन्नता. नए विस्तारपूर्ण व परिष्कृत क्षति आंकड़े व श्रेणियाँ अब एक नियत मानक प्राप्त है, जब कि पहले यह अस्पष्ट था। यह नया पैमाने वायु गत के भी अधिक सटीक अनुमान प्राप्त है तथा साथ ही EF5 के लिए कोई ऊपरी वायु गति सीमा निर्धारित नहीं की गई है। कई देश जैसे कि कनाडा और फ्रांस, हालांकि आज भी मूल फुजिता पैमाना ही प्रयोग करते हैं।
