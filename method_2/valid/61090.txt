झाकरी भारत के सिक्किम राज्य और दार्जिलिंग ज़िले में स्थानीय ओझाओं को कहा जाता है जो हिन्दू, तिब्बती बौद्ध, मून और बोन प्रथाओं के मिश्रित रीति-रिवाजों का पालन करते हैं। यह लिम्बू, खाम्बू, सुनवर, शेरपा, कामी, तामांग, गुरुंग और लेपचा समुदायों में पाए जाते हैं। इन ओझाओं की विवाहों, अंतिम-संस्कारों, फ़सल के कटने वाले समारोहों और बिमारी की चिकित्सा में होने वाली रीतियों में भूमिका होती है। जंगलों में रहने वाले झाकरियों को बन झाकरी कहा जाता है। इस क्षेत्र के पारम्परिक समाजों में माना जाता है कि ऐसे झाकरियों के पास कुछ विशेष शक्तियाँ होती हैं।
