सैम्युएल थॉमस विल्सन, जो अपने अन्य नाम, सैम विल्सन या फाल्कन से अधिक प्रसिद्ध है, मार्वल कॉमिक्स द्वारा प्रकाशित अमेरिकी कॉमिक पुस्तकों में दिखने वाला एक काल्पनिक सुपरहीरो है। लेखक स्टेन ली और कलाकार जीन कोलन द्वारा बनाया गया यह चरित्र पहली बार कैप्टन अमेरिका #117 में दिखाई दिया। सुपरहीरो फाल्कन के तौर पर सैम विल्सन दो मशीनी पंखों का प्रयोग उड़ने के लिए करता है, जो उसे पक्षियों पर सीमित टेलिपाथिक नियंत्रण प्रदान करते हैं। स्टीव राॅजर्स के सन्यास ले लेने के बाद सैम कैप्टन अमेरिका के रूप में उसका स्थान ग्रहण करता है, और साथ ही अवेंजर्स का प्रमुख भी बनता है।
अभिनेता एंथोनी मैकी मार्वल सिनेमेटिक यूनिवर्स की फिल्मों में फाल्कन की भूमिका निभा रहे हैं। मैकी कैप्टन अमेरिका: विंटर सोल्जर, अवेंजर्स: एज ऑफ़ अल्ट्रॉन, ऐंट-मैन, और कैप्टन अमेरिका: सिविल वॉर में फाल्कन का अभिनय कर चुके हैं, और वह ही एमसीयू की आगामी अवेंजर्स: इन्फिनिटी वॉर, और उसके सीक्वल में भी सैम विल्सन की भूमिका का निर्वहन करेंगे।
