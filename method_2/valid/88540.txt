जिब्राल्टर औबेरियन प्रायद्वीप और यूरोप के दक्षिणी छोर पर भूमध्य सागर के प्रवेश द्वार पर स्थित एक स्वशासी ब्रिटिश प्रवासी शासित प्रदेश है। 6.843 वर्ग किलोमीटर में फैले इस देश की सीमा उत्तर में स्पेन से मिलती है। जिब्राल्टर ऐतिहासिक रूप से ब्रिटेन के सशस्त्र बलों के लिए एक महत्वपूर्ण आधार रहा है और शाही नौसेना का एक आधार है।
जिब्राल्टर की राजनीति एक संसदीय प्रतिनिधि लोकतांत्रिक ब्रिटिश प्रवासी क्षेत्र की रूपरेखा के अंतर्गत आती है। यूनाइटेड किंगडम के सम्राट, जिनका जिब्राल्टर के राज्यपाल द्वारा प्रतिनिधित्व किया जाता है, राज्य के संवैधानिक प्रमुख हैं। जिब्राल्टर के मुख्यमंत्री सरकार के प्रमुख हैं। एक ब्रिटिश प्रवासी क्षेत्र के रूप में जिब्राल्टर की सरकार यूनाइटेड किंगडम की सरकार के अधीनस्थ नहीं है। हालांकि यूनाईटेड किंगडम सरकार जिब्राल्टर के रक्षा और विदेश विभाग के लिए जिम्मेदार है लेकिन स्थानीय सरकार 2006 के संविधान के तहत पूर्ण आंतरिक स्वशासन की प्रतिनिधित्व है। जिब्राल्टर का यूरोपीय संघ में प्रतिनिधित्व है और यह केवल एकमात्र ऐसा ब्रिटिश विदेशी शासित प्रदेश था परिग्रहण की ब्रिटिश संधि के तहत यूरोपीय आर्थिक समुदाय में सदस्यता प्राप्त करी थी। 
जिब्राल्टर में विभिन्न विचारधाराओं का पालन करने वाले राजीनीतिक दल हैं जो स्थानीय मुद्दों को सम्बोधित करने के लिए बने हैं। वर्ष 2006 में जिब्राल्टर के नए सविधान की प्रस्तावना में दुहराया गया है कि महारानी की सरकार कभी भी किसी भी ऐसी व्यवस्था को मान्यता नहीं देगी जिसमें जिब्राल्टर के लोग उनकी मुक्त और लोकतांत्रिक तरीके से व्यक्त इच्छाओं के विरुद्ध किसी अन्य देश की संप्रभुता के अंतर्गत सौप दिए जाएँ। यह वाक्य 1969 में बने जिब्राल्टर के सविधान से लिया गया है।
जिब्राल्टर की संसद में कुल तीन राजनीतिक दलों के सांसद हैं: जिब्राल्टर सोशल डैमोक्रैट्स, जिब्राल्टर सोशलिस्ट लेबर पार्टी और जिब्राल्टर लिबरल पार्टी।
2011 के चुनाव में जिब्राल्टर की संसद के 17 सांसदो को चुना गया। जिब्राल्टर सोशलिस्ट लेबर पार्टी और जिब्राल्टर लिबरल पार्टी के गठबंधन ने कुल दस सीटें जीत कर सरकार बनाई थी। बाकि की बची सभी सीट जिब्राल्टर सोशल डैमोक्रैट्स पार्टी ने जीती थीं। चुनाव में जिब्राल्टर की 81.4 प्रतिशत आबादी ने अपने मतदान अधिकार का प्रयोग किया था।
कई राजनीतिक दल जिन्होंने 2011 के चुनाव में हिस्सा नहीं लिया था और काफ़ी समय से असक्रिय हैं: जिब्राल्टर लेबर पार्टी, जिब्राल्टर रिफोर्म पार्टी, डैमोक्रेटिक पार्टी ऑफ़ ब्रिटिश जिब्राल्टर, जिब्राल्टर डैमोक्रेटिक मूवमेंट, इंटीग्रेशन विद ब्रिटेन पार्टी, कॉमनवेल्थ पार्टी, पार्टी फॉर द ऑटोनोमी ऑफ़ जिब्राल्टर और एसोसिएशन फॉर द एडवांसमेंट ऑफ़ सिसिल राइट्स। 
