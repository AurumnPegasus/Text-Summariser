वर्ल्ड हेवीवेट चैंपियनशिप पेशेवर कुश्ती की एक विश्व हेवीवेट चैम्पियनशिप थी, जिसका स्वामित्व डब्ल्यूडब्ल्यूई के पास था। इसके अंतिम चैंपियन रैंडी ऑर्टन थे जिन्होने इसे डब्ल्यूडब्ल्यूई चैंपियनशिप के साथ एकीकृत कर दिया था।
सन् 2002 में डब्ल्यूडब्ल्यूई ने इसका निर्माण रॉ ब्रांड के लिए किया, क्योंकि तत्काल डब्ल्यूडब्ल्यूई चैंपियन ब्रॉक लेज़नर उस टाइटल के साथ स्मैक डाउन ब्रांड मे हस्तांतरित हो गए थे। इसका आरंभिक चैंपियन ट्रिपल एच को बनाया गया।
सन् 2013 मे डब्ल्यूडब्ल्यूई में मौजूद दोनो विश्व हेवीवेट चैम्पियनशिप का एकीकरण करने के लिए तत्काल डब्ल्यूडब्ल्यूई चैंपियन रैंडी ऑर्टन और वर्ल्ड हेवीवेट चैंपियन जॉन सीना का टी0एल0सी0 पे-पर-व्यू पर मुकाबला हुआ, जिसे ऑर्टन ने जीतकर दोनो टाइटल्स को एक कर दिया।
