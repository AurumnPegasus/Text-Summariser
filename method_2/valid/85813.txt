हाई डेफिनिशन मल्टीमीडिया इंटरफेस जिसका आधुनिकतम वर्ज़न 1.3 है, पुराने एचडीएमआई का ही एक नया संस्करण है जिसमें भविष्य की दूरदर्शन और अन्य एचडीएमआई तकनीकी में कई नई सुविधाएं हैं। एचडीएमआई 1.3 में बैंड केबल्स में बेहतर तरंगदैर्घ्य, उच्चतर कंट्रास्ट और वर्ण प्लेट्स, हस्तचालित युक्तियों के लिए छोटी कनेक्टर केबल और ऑडियो/वीडियो सिंक्रोनाइजेशन के लिए विशेष तकनीक उपलब्ध है। एचडीएमआई 2002 में डिजिटल विजुअल इंटरफेस के साथ संगत रहकर काम करने वाले कनेक्टर के रूप में निर्मित किया गया था। अपने आरंभ के बाद से एचडीएमआई फॉर्मेट में अनेक अद्यतन हुए हैं और प्रत्येक संस्करण में फीचर और क्षमता में बढोत्तरी हुई है।
सन 2006 में इसके संस्करण 1.3 का विमोचन हुआ था। इस संस्करण में एचडीएमआई कनेक्टरों के साथ सिंगल लिंक बैंडविड्थ में वृद्दि की गई थी। इसे 165 मेगाहर्ट्ज़ से बढ़ाकर 340 मेगाहर्ट्ज़ किया गया था। इस बदलाव का मुख्य कारण सूचना का एचडीएमआई केबलों के माध्यम द्वारा बेहतर गति से भेजना था। इसके साथ ही डीप कलर, उच्च रिज़ॉल्यूशन और उच्चतर वीडियो फ्रेम दर आदि लक्षणों के लाभ भी इसमें सम्मिलित किये गए थे। 
इस संस्करण गहरे वर्ण समर्थन यानि डीप कलर सपोर्ट के द्वारा बेहतर रंगों को उपलब्ध कराया गया था। इससे 30, 36 और 48 बिट कलर डेप्थ की सुविधाएं भी देखने में आयीं थीं। एचडीटीवी और ऐसी अन्य कई युक्तियों में इससे रंगों की क्षमता पहले संस्करण की तुलना में अत्यधिक बढ़ गई थी। छोटी युक्तियों जैसे हैंड हेल्ड कैमरा और एचडीएमआई के बीच कनेक्शन के लिए एक नया मिनी कनेक्टर भी दिया गया है। एचडीएमआई संस्करण-1.3 में लिप सिंक या सिंक्रोनाइजेशन तकनीक का प्रयोग भी चित्र और ध्वनि में बेहतरी के लिए किया गया था। चित्र के अधिक जटिल होते जाने पर उसे साफ ध्वनि सहित प्रसारण के बाद प्रदर्शित करना अभी तक एक बड़ी चुनौती बना हुआ था। संस्करण-1.3 के द्वारा उपकरणों की क्षमता भी बढ़ी तथा इसका निर्माण भी सरलतर हो गया।
एक एचडीएमआई कनेक्टर
HDMI प्रकार-ए सॉकिट
HDMI प्रकार-ए कनेक्टर
डीवीआई-HDMI कनेक्टर
HDMI-डीवीआई कनेक्टर
एचडीएमआई-1.4
