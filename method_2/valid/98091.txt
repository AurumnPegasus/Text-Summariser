रंग सूचक एक सरल संख्या होती है जिस से किसी वस्तु का रंग बताया जाता है। खगोलशास्त्र में किसी तारे के रंग और उसके तापमाप में गहरा सम्बन्ध होता है, इसलिए उसमें किसी तारे के रंग सूचक से उसके तापमान का पता चलता है।
किसी वस्तु का रंग सूचक मापने के लिए उसे दो अलग प्रकाश-फ़िल्टरों से देखकर उसकी चमक मापी जाती है। कुछ फ़िल्टर इस प्रकार हैं:
इनके आधार पर U–B, B–V और V–R जसी रंग सूचक परिभाषित हैं। तारे के लिए रंग सूचक जितना छोटा हो, तारा उतना ही नीला और उतना ही अधिक गर्म होता है। किसी तारे का रंग सूचक अगर बड़ा है, तारा उतना ही लाल और उतना ही ठंडा होता है।
हमारे सूरज का B–V रंग सूचक 0.656 ± 0.005 है और यह पीले-से रंग का है, जबकि राजन्य तारे का B–V रंग सूचक –0.03 है, जिसका अर्थ है की यह नीले-से रंग का है। यदि राजन्य तारे के B और V फ़िल्टरों से मापे गए मैग्निट्यूड को देखा जाए तो इसका B मैग्निट्यूड 0.09 है जबकि इसका V मैग्निट्यूड 0.12 है, यानि B–V = –0.03 है। ध्यान रहे कि मैग्निट्यूड एक ऐसा उल्टा माप है जो जितना ज़्यादा हो चमक उतनी ही कम होती है।
