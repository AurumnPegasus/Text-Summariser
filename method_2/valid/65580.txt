ख़ंजर या कटार एक लड़ने के लिए प्रयोग होने वाला चाकू होता है जिस से भोंककर या काटकर चोट पहुँचाई जाती है। ख़ंजरों का प्रयोग मानव इतिहास में बहुत पुराना है और उन्हें आज तक नज़दीकी लड़ाईयों में इस्तेमाल किया जाता है। बहुत सी संस्कृतियों में ख़ंजर रीति-रिवाज और वेशभूषा में शामिल हो गए हैं, मसलन भारतीय उपमहाद्वीप में सिख लोग हमेशा कृपाण रखते हैं और यमन की पारम्परिक वेशभूषा में पुरुष 'जन्बीया' नामक ख़ंजर पहनते हैं। ख़ंजर पाषाण युग से प्रयोग होते आये हैं और दुनिया के हर भाग में मिलते हैं।
