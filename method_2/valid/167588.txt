वोलारिस, मैक्सिको की एक कम कीमत वाली एयरलाइन है जो सांता फ़े, ऑल्वरो ओबरेगॉन, मैक्सिको सिटी में स्थित है। इसका मुख्य केंद्र ग्वाडलाजारा, मैक्सिको सिटी और तिजुआना में में भी हैं। यह एयरोमेक्सिको के बाद देश की दूसरी सबसे बड़ी एयरलाइन है और अमेरिका के भीतर घरेलू और अंतर्राष्ट्रीय गंतव्यों में उड़ान भरती है। यह मैक्सिकन घरेलू एयरलाइन बाजार में एक अग्रणी प्रतियोगी है, जिसका मेक्सिको के घरेलू उड़ान ट्रैफिक में 21% से अधिक का हिस्सा है।  
इस एयरलाइन्स के संचालन ससे पूर्व की प्रकिर्या अगस्त 2005 में वेंवेल एयरलाइंस के नाम से शुरू हो गयी थी। इस कंपनी के प्रमुख शुरुआती शेयरधारकों में ग्रुपो टेलेविसा, इनबुर्सा, एविएनाका और डिस्कवरी अमेरिका फंड्स शामिल थे।
इस एयरलाइन के टिकट की बिक्री 12 जनवरी 2006 को शुरू हुई, और, एयरलाइन के पहले विमान की डिलीवरी के बाद इसकी पहली उड़ान फरवरी 2006 में संचालित की गई। शुरू में यह एयरलाइन मैक्सिको सिटी की उड़ान भरने से बचा क्योंकि यह एक भीड़भाड़ और महंगा हवाई अड्डा है एवम इससे इसके संचालन मूल्य में वृद्धि होती। मार्च 2011 में इस एयरलाइन ने घोषणा की कि टोलुका में यह अपना केंद्र हटाकर ग्वाडलाजारा में ले जायेगी।
नवंबर 2008 में, वोलारिस ने अमेरिका की एक कम-लागत वाली वाहक कंपनी साउथवेस्ट एयरलाइंस के साथ कोडशेयर समझौते की घोषणा की।अप्रैल 2009 में, वोलारिस ने यूएस-बाउंड की उड़ानों की शुरुआत की घोषणा की। 13 दिसंबर, 2010 को, वोलारिस ने शिकागो/मिडवे और ग्वाडलाजारा के बीच सेवाएं प्रारंभ कीं। यह वोलारिस का 'चौथा अंतरराष्ट्रीय गंतव्य है।वोलारिस ने 12 जुलाई 2012 को दक्षिणी कैलिफोर्निया के सैन डिएगो अंतरराष्ट्रीय हवाई अड्डे पर उड़ान भरने की मंजूरी प्राप्त की। 14 जुलाई 2012 को वोलारिस ने ऑरलैंडो और ग्वाडलाजारा के बीच नॉन-स्टॉप उड़ानों की शुरुआत की। वोलारिस ने 15 नवंबर, 2012 को सैक्रामेंटो और ग्वाडलाजारा के बीच सेवा शुरू की। फिर वोलारिस ने डेन्वर और मैक्सिको सिटी के बीच 8 दिसंबर, 2012 को उड़ान शुरू की।22 फरवरी, 2013 को वोलारिस और साउथवेस्ट ने कोडशेयरिंग बंद कर दिया। साउथवेस्ट ने वोलारिस के साथ कोडरिंग के बजाय, एयरट्रान एयरवेज के साथ मैक्सिकन बाजार पर अधिक ध्यान देने का फैसला किया। वोलारिस 19 अक्टूबर, 2013 को फीनिक्स और गुआडलाजारा के बीच उड़ानों की शुरुआत की।
एयरलाइन का मुख्यालय सांता फ़े, अलवारो ओबरेगॉन, मैक्सिको सिटी में है। इससे पूर्व इसका मुख्यालय प्रोलोन्जियन पासेओ डे ला रिफॉर्मा 490 की पहली मंजिल, पीना ब्लैंका, सांता फ़े में था। 
मुख्य लेख: वोलारिस स्थलोंवोलारिस मैक्सिको और अमेरिका के लिए अनुसूचित उड़ानें संचालित करता हैं जो मुख्यता मेक्सिको सिटी इंटरनेशनल एयरपोर्ट, ग्वाडलाजारा में ग्वाडलाजारा अंतरराष्ट्रीय हवाई अड्डे, और तिजुआना में टियुआना अंतरराष्ट्रीय हवाई अड्डे एवं अन्य हवाई अड्डो से संचालित होता हैं।
कोंडोर 
वोलारिस के पहले वाले सुरक्षा वीडियो में अभिनेत्री क्लाउडिया लिज़ाल्डी ने अभिनय किया था। वर्तमान वोलारिस के सुरक्षा वीडियो में छोटे बच्चों के द्वारा सुरक्षा प्रक्रियाओं का प्रदर्शन होता है। 
