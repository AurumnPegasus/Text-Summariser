प्रियम रेडिकान अपनी ‘स्पोकन वर्ड पोएट्री’ के लिए जानी जाती हैं।
वैसे एक कवयित्री होने के अलावा भी वो कई गुर रखती हैं। वह एक मनोचिकित्सक भी हैं, जिन्होंने आत्महत्या के बारे में सोचने वाले लोगों के लिए हेल्पलाइन बनाई और थेरेपी वर्कशाप्स का आयोजन करती थीं। प्रियम ने एक स्कूल में पढ़ाया और एक आईटी कंपनी में कॉरपोरेट ट्रेनर भी रहीं।
प्रियम एक भारतीय और आयरिश दंपति की संतान हैं। उनका बचपन महाराष्ट्र के छोटे से गांव जेजूरी में बीता। 
पिता और भाई की बदौलत उनकी दिलचस्पी कविता लिखने और उसका पाठ करने में, यानी ‘स्पोकन वर्ड पोएट्री’ में हुई।
उनकी दिलचस्पी जेन ऑस्टेन, शेक्सपीयर और ब्लेक से लेकर परंपरागत गीत और भजन तक में है। उनकी कविता में जीवन के प्रति संतुलित नज़रिया देखने को मिलता है।
उनकी कविता ‘ऑफ मैरिजेबल एज’ इंटरनेट पर वायरल हो चुकी है। अब वो अरुणाचल प्रदेश में स्थानीय स्कूली बच्चों को स्पोकन वर्ड पोएट्री सिखाने वाली हैं।
फ़ेसबुक - https://www.facebook.com/priyam.redican
