जलालुद्दीन ख्वारिज़्म शाह ख्वारिज्मी साम्राज्य का अन्तिम शासक था। 
वह सुलतान मुहम्मद ख्वारिज़्म शाह का ज्येष्ठ पुत्र और वंश का अंतिम शासक था। मुहम्मद की मृत्यु के पश्चात् जलालुद्दीन के अन्य भाइयों ने मंगोलों की सहायता से इसके विरुद्ध षड्यंत्र रचा, इसलिये यह भागकर अफगानिस्तान चला गया। गजनी में इसने 60,000 तुर्को को एकत्रकर सेना तैयार की। चंगेज खाँ ने इसका पीछा किया। यह भागकर भारत आया और अल्तमश से संधि के असफल प्रयत्न किए। 3 वर्ष भारत में रहकर 1224 में वह किरमान पहुँचा। यहाँ से चलते हुए उसने खुजिस्तान पार किया, जहाँ खलीफा अल नासिर से उसकी टक्कर हुई। 1225 में उसने अजरबैजान के शासक उजबेग को पराजित कर उसकी राजधानी तबरीज पर अधिकार कर लिया। धीरे-धीरे आसपास के आकेश्स, किरमान और अखलात पर भी अधिकार कर लिया। इसी समय फारस में मंगोंलों के विरुद्ध इसे पुन: युद्ध करना पड़ा। तुरंत बाद अल अशरफ और कैकुबाद की संमिलित शक्तियों से पराजित होकर अजरबैजान चला गया किंतु मंगोलों के कारण उसे शांति नहीं मिली। अखलात होते हुए आमिद की ओर वह भागा। किंतु मंगोलों ने एक रात चुपके से आक्रमण किया, युद्ध में जलालुद्दीन मारा गया। कुछ समय में उसकी मृत्यु के संबंध में दो मत हो गए। कुछ ने अपने को ही जलालुद्दीन ख्वारिज्म शाह कहना आरंभ कर दिया था।
