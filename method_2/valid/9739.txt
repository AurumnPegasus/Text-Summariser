गुरु गोबिंद सिंह इन्द्रप्रस्थ विश्वविद्यालय दिल्ली में एक सार्वजानिक, वृतिक विश्वविद्यालय है। 1998 में यह संस्थापित की गयी थी, जो की अब 120 से भी अधिक महाविद्यालयों को संबद्ध करती है जो राष्ट्रीय राजधानी क्षेत्र तक फैले हुए है। विश्वविद्यालय के कैम्पस में 15 शिक्षालय और एक संघटक महाविद्यालय - इंदिरा गाँधी प्रौद्योगिकी संसथान है। 
गुरु गोबिंद सिंह इन्द्रप्रस्थ विश्वविद्यालय को देश के शिक्षा के क्षेत्र में प्रवर्तकों में गिना जाता है। यह पहली और एकमात्र भारतीय और एशिआइ विश्वविद्यालय है जिसको "प्लाटिनम टेकनोलौजी अवार्ड फॉर क्वालिटी एंड एक्सीलेंस", जीनीवा, स्वीजरलैंड में शिक्षा के क्षेत्र में मिला है। यह पुरस्कार "अदरवेज मैनेजमेंट एंड कनसलटिंग", पैरिस द्वारा दिया गया है।
विश्वविद्यालय, राष्ट्रमंडल विश्वविद्यालय संघ, भारतीय विश्वविद्यालय संघ, भारतीय चिकित्सा परिषद, दूरशिक्षा परिषद का एक सदस्य है। 
गुरु गोबिंद सिंह इन्द्रप्रस्थ विश्वविद्यालय 28 मार्च 1998 को संस्थापित की गयी थी और प्रोफ. के. के. अग्रवाल उप-कुलपति बनाये गए थे। विश्वविद्यालय का नाम प्राचीन और पौराणिक शहर इन्द्रप्रस्थ, के नाम पर रखा गया था। बाद में 2001 में इसका औपचारिक नाम सिखों के दसवे गुरु, गुरु गोबिंद सिंह के नाम पर रखा गया। यद्यपि विश्वविद्यालय एक धर्मनिरपेक्ष संस्था है और इसकी कोई धार्मिक सम्बद्धता नहीं है। 
1997 में दिल्ली में चार केंद्रीय विश्वविद्यालय थे - दिल्ली विश्वविद्यालय, जवाहर लाल नेहरु विश्वविद्यालय, जामिया मिल्लिया इस्लामिया विश्वविद्यालय और इंदिरा गाँधी राष्ट्रीय मुक्त विश्वविद्यालय। दिल्ली विश्वविद्यालय एक मात्र सम्बद्ध करने वाली विश्वविद्यालय थी। उस समय दिल्ली विश्वविद्यालय कोई भी नया महाविद्यालय खोलने या राजकीय महाविद्यालयों को सम्बद्ध करने की स्तिथि में नहीं थी। अतः दिल्ली विश्वविद्यालय और बाकि के अन्य विश्वविद्यालयो पर आवश्यकता से अधिक छात्रों से पड़ रहे बोझ को कम करने के लिए गुरु गोबिंद सिंह इन्द्रप्रस्थ विश्वविद्यालय का निर्माण किया गया था, परन्तु अब यह विश्वविद्यालय एक काफी अच्छा विकल्प बन चुका है। 
विश्वविद्यालय के 85 प्रतिशत सीटें, दिल्ली के छात्रों के लिए आरक्षित की गयी थी। इस आरक्षण से छात्रों को काफी राहत मिली, क्योंकि अब उन्हें अन्य राज्यों में दाखिले के लिए जाने की ज़रूरत नहीं थी। उस समय 5000 सीटें अलग अलग क्षेत्रो में बनायीं गयी थी, जो की अब 50000 से भी अधिक को पार कर गयी है।
विश्वविद्यालय के दो परिसर है - एक कश्मीरी गेट और एक द्वारका में. कश्मीरी गेट परिसर विश्वविद्यालय का पहला परिसर था जहा इसका संस्थापन किया गया था। द्वारका परिसर, विश्वविद्यालय का नया परिसर है। विश्वविद्यालय, वर्त्तमान में द्वारका से कार्यशील है। लगभग सभी विभाग, कश्मीरी गेट से विस्थापन कर चुके है, कुछ को छोड़ कर जो की जुलाई 2011 तक विस्थापन कर लेंगे. द्वारका परिसर में विश्वविद्यालय के 10 शिक्षालय कार्यशील है, जो की 3000 से भी अधिक स्नातक और स्नातकोत्तर छात्रों को वृतिक शिक्षा प्रदान कर रहे है। 
भविष्य में कश्मीरी गेट परिसर में इंदिरा गाँधी प्रौद्योगिकी संसथान और अम्बेडकर विश्वविद्यालय कार्यशील होंगे. अन्तराष्ट्रीय स्तर के अनुसन्धान और आविष्कार सुविधा से लैस, के लक्ष्य के साथ, विश्वविद्यालय ने पूर्वी दिल्ली में भारतीय सूचना प्रौद्योगिकी संसथान को स्थापित करने का निर्णय लिया है। यह सूरजमल विहार में 19 एकड़ के भूमि पर बनेगा और इसे विश्वविद्यालय का पूर्वी परिसर कहा जायेगा जिस पर जल्द ही निर्माण कार्य शुरू होगा.
विश्वविद्यालय सूचना और संसाधन केन्द्र, विश्वविद्यालय का प्राथमिक पुस्तकालय है, 
विश्वविद्यालय से निम्नलिखित प्रमुख कोर्स संबध है
