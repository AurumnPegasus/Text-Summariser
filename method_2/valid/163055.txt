विषकन्या - एक अनोखी प्रेम कहानी एक भारतीय हिन्दी धारावाहिक है, जिसका प्रसारण ज़ी टीवी पर 28 मार्च 2016 से हर सोमवार से शनिवार शाम 6:30 बजे होता है। इसका निर्माण निसार परवेज़ और अलिंद श्रीवास्तव ने किया है।
यह कहानी तब शुरू होती है, जब एक अमीर मारवाड़ी परिवार विदेश में कई वर्षों तक रहने के बाद भारत में वापस आते हैं। उनका एक बेटा मलय मित्तल जैसे ही अपराजिता घोष को देखता है, वैसे ही उसके ओर आकर्षित हो जाता है। अपराजिता एक विषकन्या रहती हैं। जिसे वो मनुष्य को वो छू देती थीं, वह मर जाता था।
ज़ी टीवी के व्यापार प्रमुख प्रदीप हेजमाड़ी जी का कहना है कि इससे दर्शकों को मनोरंजन के अलग अलग स्वाद परोसने का हमारे प्रयासों में एक और प्रयास है। यह एक अनूठी कहानी है जो बदले के पृष्ठभूमि पर आधारित है। ऐश्वर्या जी कहती हैं कि "यह सपने सच होने जैसा है, मैं विषकन्या का किरदार निभाने के लिए बहुत उत्साहित हूँ। कलाकारों को अच्छे किरदार के लिए कई साल संघर्ष करना पड़ता है, जबकि मुझे यह पहली बार में ही ज़ी टीवी जैसे अग्रणी चैनल के इतने बड़े शो में मुख्य किरदार मिल गया। मुझे इस किरदार की दिलचस्प बात यह लगी कि वह अपने भीतर के जहर से अनजान है और अपने मन में खुशियों भरी ज़िंदगी के सपने लिए एक साधारण लड़की की तरह रहती है।
