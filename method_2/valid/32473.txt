खोया हीन ग्रह एक ऐसा हीन ग्रह होता है जो खगोलशास्त्रियों द्वारा देखा गया हो लेकिन इतने कम समय के लिये कि उसकी कक्षा ठीक से ज्ञात​ होने से पहले ही वह लुप्त होकर किसी अज्ञात​ स्थान पर चला गया हो। ऐसे खोये हीन ग्रह कभी-कभी बाद में फिर मिल जाते हैं लेकिन कभी-कभी दशकों तक फिर नहीं मिल पाते। अक्सर हीन ग्रहों की कक्षाएँ बड़े ग्रहों की तुलना में बेढंगी होती हैं जिससे उनके दृष्टि से ग़ायब​ हो जानी की सम्भावना अधिक रहती है। कुछ वैज्ञानिकों ने अनुमान लगाया है कि लगभग आधे ज्ञात हीन ग्रह खोये जाते हैं। कुछ के अनुसार अंदाज़ा है कि डेढ़ लाख से अधिक हीन ग्रह इस समय खोये हुए हैं।
1862 अपोलो एक क्षुद्रग्रह है जिसे सन् 1932 में कार्ल रायनमुथ नामक खगोलशास्त्री ने ढूंढ निकाला था, लेकिन अपनी खोज के बाद यह खोया गया और फिर 41 सालों बाद 1973 में ही जाकर फिर मिला। इसी तरह 69230 हर्मीज़ सन् 1937 में खोजे जाने के बाद खोया गया और फिर 66 वर्षों बाद जाकर सन् 2003 में ही दोबारा मिल पाया।
