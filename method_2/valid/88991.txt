सिर्फ तुम 1999 में बनी हिन्दी भाषा की प्रेमकहानी फ़िल्म है। फिल्म में संजय कपूर, प्रिया गिल, सुष्मिता सेन, सिमरन और जैकी श्रॉफ शामिल हैं। यह राष्ट्रीय पुरस्कार विजेता तमिल फिल्म कादल कोट्टै की रीमेक है। उसका निर्देशन अगत्यन ने किया था और उन्होंने सिर्फ तुम का निर्देशन भी किया। फिल्म व्यावसायिक नजरिये से सफल रही थी। 
दीपक हमेशा दूसरों की मदद करते रहता है। एक दिन उसे किसी का पर्स मिलता है, जिसमें उसके कई सारे प्रमाण-पत्र रहता है। वह उससे पता देख कर उसके घर भेज देता है। वह आरती को जब मिलता है तो वह भी उसे उत्तर में एक और पत्र भेजती है और इसी के साथ दोनों पत्र द्वारा बात करते रहते हैं। वे दोनों ही एक दूसरे को नहीं देखे होते हैं लेकिन दोनों में प्यार हो जाता है।
दीपक को दूसरे जगह नौकरी करने के लिए दिल्ली जाना पड़ता है और वह ये बात आरती को बताता है। दीपक जहाँ नौकरी करता है वहाँ नेहा को उससे प्यार हो जाता है। इसके बाद जब ये बात दीपक को पता चलता है तो वो नौकरी छोड़ के चले जाता है। इसके बाद वह ऑटो चलाने लगता है।
आरती की शादी उसके परिवार वाले प्रेम के साथ तय कर देते हैं। इसके बाद आरती उसके पास जा कर बताती है कि वह दीपक से प्यार करती है और उसे दिल्ली जाना है। प्रेम उसे दिल्ली जाने की इजाजत उसके परिवार वालों से दिला देता है। आरती दिल्ली में आती है तो ऑटो में उसे दीपक मिलता है लेकिन दोनों एक दूसरे को नहीं पहचान पाते हैं। दीपक का पता नहीं मिलने के कारण आरती वापस अपने घर जाने के लिए रेल में बैठती है और उसके बाद उसे दीपक के कपड़े में उसका बनाया हुआ दीपक दिखाई देता है जो वह दीपक को उपहार के रूप में भेजी थी। इसके बाद दोनों मिल जाते हैं और कहानी उसी समय समाप्त हो जाती है।
सिर्फ तुम के गीत खूब लोकप्रिय रहे थे। विशेषकर "पहली पहली बार मोहब्बत की है" सबसे रूमानी गीतों में से एक माना जाता है। "दिलबर दिलबर" भी अन्य विशेष हिट गीत है जिसे 2018 की फिल्म सत्यमेव जयते में नये तरीके से निर्मित किया था। वो गीत नेहा कक्कड़ द्वारा गाया गया। 
सभी गीत समीर द्वारा लिखित; सारा संगीत नदीम-श्रवण द्वारा रचित।
