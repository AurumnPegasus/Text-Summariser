 ऑक्स्फ़ोर्ड ), इंग्लैंड के ऑक्सफोर्डशायर का मुख्य नगर है। यहाँ विश्वविख्यात आक्सफोर्ड विश्वविद्यालय है, जो यहां का प्राचीनतम अंग्रेज़ी का विश्वविद्यालय है। यह लंदन से पश्चिमोत्तर पश्चिम दिशा में रेल और संड़क मार्गों से क्रमशः 63 मील और 51 मील की दूरी पर, टेम्स नदी और उसकी सहायक चारवेल नदी के बीच के कंकरीले मैदान में स्थित है। टेम्स नदी के किनारे का 10 मील क्षेत्र द आइसिस कहलाता है। क्षेत्रफल 87.85 वर्ग कि॰मी॰ है। नगर की विशेषता मध्यकालीन विश्वविद्यालय से है। यहां की जनसंख्या 1,65,000 के अंदर है जिसमें 1,51,000 लोग जिले की सीमा के भीतर ही रहते हैं।
पूर्वकाल में यह नगर एक दीवार से घिरा था। इस दीवार के अवशेष न्यू कालेज के उद्यान में आज भी विद्यमान हैं। यहाँ का बोडलियन पुस्तकालय भवन देखने योग्य है। रैडक्लिफ कैमरा, क्लैरेंडन भवन और 4000 की दर्शक दीर्घा वाला शैलडोनियन व्याख्यान भवन, अन्य महत्वपूर्ण भवन हैं। इस नगर के अनेक विद्यालय भवनों में क्राइस्ट चर्च, मर्टन कालेज, न्यू कालेज, आल सोल्स-कालेज और सेंट जोंस उल्लेखनीय हैं।
ऑक्सफोर्ड नगर में उद्योग धंधे अधिक महत्वूपर्ण नहीं हैं। शराब, बिजली का सामान, दस्ताने, कागज और साइकिल उद्योग उल्लेखनीय हैं। इनके अतिरिक्त विश्वविद्यालय से संबंधित उद्योगों में ऑक्सफोर्ड विश्वविद्यालय प्रेस महत्वपूर्ण है।
ऑक्स्फ़ोर्ड शहर में तटवर्ती समशीतोष्ण जलवायु रहता है। वर्षा यहां वर्ष पर्यन्त समान रूप से होती है और अंध महासागर से आने वाली वायु से प्रभावित होती है। शहर का न्यूनतम अंकित तापमान −16.6 °से., जनवरी 1982 में था। नगर में अंकित सर्वाधिक तापमान 35.6 °से. अगस्त 2003 में यूरोपियाई ग्रीष्म-लहर के दौरान हुआ था। रैडक्लिफ मेट्रो स्टेशन से प्राप्त आंकड़ों के अनुसार सारणी दी गयी है। यहां से ही ब्रिटेन के सबसे लंबे तापमान और वर्षा के कीर्तिमान अंकित हुए हैं। ये जनवरी 1815 से लगातार चले आ रहे हैं। शहर के जलवायु की सारणीगत रिपोर्ट यहां देखें।
ऑक्स्फ़ोर्ड शहर 51°45′07″N 1°15′28″W / 51.75194°N 1.25778°W / 51.75194; -1.25778निर्देशांक: 51°45′07″N 1°15′28″W / 51.75194°N 1.25778°W / 51.75194; -1.25778 या ग्रिड संदर्भ SP513061 पर स्थित है। ये निर्देशांक कारफ़ैक्स टावर के हैं, जिसे प्रायः नगर का केन्द्र माना जाता है। 


