आर्द्रकर कई रसायनों को मिश्रित करके निर्मित ऐसे पदार्थ हैं जो त्वचा की बाहरी परतों को नरम बनाये रखने में सहायक होते हैं। वाष्पन द्वारा त्वचा से होने वाले जल की हानि को रोककर वे त्वचा में जल की मात्रा को कम नहीं होने देते। बाजार में मिलने वाले आर्द्रकरों में प्राकृतिक लिपिड और स्टेरॉल के साथ-साथ कृत्रिम अथवा प्राकृतिक तेल, आर्द्रक तथा स्नेहक आदि मिश्रित होते हैं। इन्हें घर पर भी बनाया जा सकता है।
