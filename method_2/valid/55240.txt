राजभवन गुवाहाटी भारत के असम राज्य के राज्यपाल का आधिकारिक आवास है। यह राज्य की राजधानी गुवाहाटी में स्थित है। असम के वर्तमान राज्यपाल जानकी बल्लभ पटनायक हैं।
अविभाजित असम का राजभवन जो शिलॉंग में स्थित है लगभग एक सदी पूर्व निर्मित किया गया था। यह भारत के सबसे उत्कृष्ट राजभवनों में से एक था।
लेकिन 1972 में असम के विभाजन के पश्चात मेघालय एक अलग राज्य बनाया गया और शिलॉंग को नए राज्य की राजधानी बनाया गया। इस कारण असम के लिए उसकी राजधानी गुवाहाटी में एक नए राजभवन निर्माण की आवश्यकता थी। नए राज्य मेघालय के अस्तित्व में आने के एक दशक तक असम और मेघालय का एक ही राज्यपाल होता था जो शिलॉंग में आवासित था। गुवाहाटी सर्किट हाउस के कुछ कमरों को समान राज्यपाल के असम दौरे पर आने के दौरान ठहरने के लिए स्थाई रूप से आरक्षित किया गया था। लेकिन इस व्यवस्था को सन्तोषजनक नहीं माना गया और यह निर्णय लिया गया कि असम के राज्यपाल के लिए एक नया राजभवन गुवाहाटी में निर्मित किया जाएगा। लागत कम करने के लिए एक सादगीपूर्ण राजभवन 1980 में निर्मित किया गया। पर चूँकि दोनों राज्यों का राज्यपाल अभी भी एक ही था और जो अधिकतर शिलॉंग में आवासित था इसलिए नए राजभवन का उपयोग गवर्नर कैम्प के रूप में अधिक होता था। वर्ष 1989 से असम का अपना अलग राज्यपाल होना आरम्भ हुआ। गुवाहाटी में राजभवन निर्मित करने के पीछे कारण था खारगुली से ब्रह्मपुत्र नदी का सुरम्य दृश्य और पहले से ही बने हुए राजभवन को विकसित करने में लगने वाला कम खर्च। असम का स्थाई राजभवन अपने वर्तमन स्थल पर तब अस्तित्व में आया।

