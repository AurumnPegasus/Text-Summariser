म्हापसा भारत के गोवा राज्य के उत्तर गोवा जिले में स्थित एक कस्बा है। यह राज्य की राजधानी पणजी से 13 किमी उत्तर में स्थित है। यह कस्बा बार्देज तालुक का मुख्यालय है। यह मुम्बई को कोचीन से जोड़ने वाले महामार्ग ऍनऍच-17 पर स्थित है।
म्हापसा माउण्ट अल्टो के आसपास बसा एक कस्बा है। म्हापसा शब्द का उद्गम कोंकणी भाषा के शब्द 'माप' - 'मानचित्र' और वाक्यांश भरक शब्द 'सा' से व्युत्पन्न माना जाता है। गोवा के प्राचीन कृषि समुदाय की अच्छे से स्थापित एक सामुदायिक कृषि व्यवस्था थी जिसे गुनकारी कहा जाता था, जिसके अन्तर्गत विभिन्न गाँव एक संघ निर्मित कर सामुदायिक भूमि पर खेती करके होने वाले लाभ को आपस में बाँटते थे। बाजाऱ दिवस एक प्रमुख आयोजन होता था, जिसमें विभिन्न जिलों से सामान लाकर एक केन्द्रीय स्थान पर लाया जाता था। इस प्रकार म्हापसा सदियों से एक प्रमुख क्रय-विक्रय केन्द्र रहा है।
म्हापसा 15.60°N 73.82°E के निर्देशांक पर स्थित है। इसकी औसत ऊँचाई 15 मीटर है। मापुसा की जलवायु उष्णकटिबन्धीय है और यहाँ तापमान गर्मियों में उच्च आद्रता के साथ 37 °से से सर्दियों में 21 °से के बीच रहता है।
भारत की 2011 की जनगणना के अनुसार, म्हापसा की जनसंख्या 40,487 है। कुल जनसंख्या में पुरुष 52%, और महिलाएँ 48% हैं। यहाँ की औसत साक्षरता दर 76% है जो राष्ट्रीय साक्षरता दर 59.5% से अधिक है जिसमें से पुरुष साक्षरता दर 80% और महिला साक्षरता दर 73% है। 11% लोग 0-6 वर्ष आयुवर्ग के हैं।
