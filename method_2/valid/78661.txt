मोहम्मद रुबेल हुसैन एक बांग्लादेशी क्रिकेट खिलाड़ी है। ये टीम के लिए टेस्ट, वनडे तथा ट्वेन्टी-20 अंतर्राष्ट्रीय प्रारूप में खेलते है। 
रूबेल बांग्लादेश क्रिकेट इतिहास में सबसे तेज गेंदबाज के रूप में जाने जाते है। 2009 आईसीसी विश्व ट्वेन्टी 20 में इन्होंने एक मैच में 149.5 किलोमीटर प्रति घंटे की रफ़्तार से गेंदबाजी की थी। इनका वनडे में सबसे अच्छा गेंदबाजी प्रदर्शन 26 रन देकर 6 विकेट है जो न्यूज़ीलैंड के खिलाफ लिए थे।
बांग्लादेशी अभिनेत्री नजनीन अक्टर हैप्पी ने रुबेल के ऊपर बलात्कार करने का आरोप लगाया था जिसके बाद बांग्लादेशी पुलिस ने रूबेल को गिरफ्तार किया था। उन्हें तीन दिनों के लिए हिरासत में रखा गया, बाद में अदालत ने उन्हें 2015 क्रिकेट विश्व कप में भाग लेने के लिए जमानत दी।
