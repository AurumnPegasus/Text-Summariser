यूनिवर्सल पिक्चर्स  कॉमकास्ट की सह कंपनी व एनबीसीयूनिवर्सल का एक भाग है। यह छः बड़े फ़िल्म निर्माता स्टूडियों में से एक है।
1912 में कार्ल लेमले द्वारा स्थापित यह विश्व का सबसे पुराना स्टूडियो है जो आज भी निर्माण में शामिल है; पहला स्टूडियो गौमाउंट पिक्चर्स व अगला सबसे पुराना पैरामाउंट पिक्चर्स है। 11 मई 2004 को इसे विवेंडी यूनिवर्सल द्वारा जनरल इलेक्ट्रिक को बेच दिया गया जो एनबीसी की कंपनी है। इस मिडिया मेल को एनबीसीयूनिवर्सल का नाम दिया गया हालांकि इसका नाम यूनिवर्सल स्टूडियोज़ इंक. एक सह कंपनी के नाम के तौर पर रहने दिया गया।
इसका निर्माण स्टूडियो 100 यूनिवर्सल सिटी प्लाज़ा में है जो यूनिवर्सल सिटी, कैलिफोर्निया में स्थित है। इसके वितरण व अन्य कॉर्पोरेट ऑफिस न्यू यॉर्क शहर में है। यह मोशन पिक्चर असोसिएशन ऑफ़ अमेरिका का सदस्य है।.
