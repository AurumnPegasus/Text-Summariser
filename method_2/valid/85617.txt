न्यूट्रोपेनिया, लैटिन के उपसर्ग नयूट्रो - और ग्रीक प्रत्यय -πενία, एक रुधिर संबंधित विकार है जिसके तहत रक्त में सबसे महत्वपूर्ण श्वेत रक्त कोशिका 'न्यूट्रोफिल' की असामान्य रूप से कमी हो जाती है। नयूट्रोफिल आमतौर पर संचारित श्वेत रक्त कोशिकाओं का 50-70% हिस्सा बनाते हैं और रुधिर में उपस्थित बैक्टीरिया को नष्ट करके संक्रमण के खिलाफ शरीर के प्राथमिक रोग प्रतिरोधक के रूप में काम करते हैं। इसलिए, न्यूट्रोपेनिया के रोगियों को बैक्टीरियल संक्रमणों की ज्यादा आशंका रहती है और यदि शीघ्र चिकित्सकीय सुविधा न मिले तो यह रोग जानलेवा हो सकता है .
बीमारी की अवधि के आधार पर न्यूट्रोपेनिया गंभीर अथवा दीर्घकालिक हो सकता है। यदि यह स्थिति 3 महीने से अधिक समय तक बनी रहे तो मरीज को दीर्घकालिक न्यूट्रोपेनिया से ग्रस्त माना जाता है। कभी-कभी इसे ल्यूकोपेनिया शब्द के स्थान पर भी प्रयुक्त किया जाता है, क्योंकि नयूट्रोफिल सर्वाधिक मात्रा में पाए जाने वाले ल्यूकोसाइट होते हैं, परन्तु न्यूट्रोपेनिया को ल्यूकोपेनिया का एक उपवर्ग मानना अधिक उचित रहेगा.
न्यूट्रोपेनिया के कई कारक हो सकते हैं जिन्हें मोटे तौर पर दो भागों में बांटा जा सकता है, अस्थि मज्जा द्वारा कोशिका के उत्पादन में समस्या अथवा शरीर के अन्य हिस्सों में कोशिकाओं का नष्ट होना. उपचार कारक की प्रकृति पर निर्भर करता है और उपचार के दौरान संक्रमण को रोकने और उसके इलाज पर जोर दिया जाता है।
प्रति माइक्रोलीटर रुधिर में सम्पूर्ण नयूट्रोफिल गणना के आधार पर न्यूट्रोपेनिया की गंभीरता को वर्गीकृत करने के लिए तीन सामान्य दिशा-निर्देशों का उपयोग किया जाता है:
संभव है कि न्यूट्रोपेनिया का पता ना चल पाए, परन्तु सामान्यतः किसी रोगी को गंभीर संक्रमण अथवा सेप्सिस हो जाने पर यह पकड़ में आ जाता है। न्यूट्रोपेनिया के रोगियों में कुछ सामान्य संक्रमण अप्रत्याशित रूप धारण कर सकते हैं; उदाहरण के लिए, मवाद का बनना उल्लेखनीय रूप से अनुपस्थित हो सकता है, क्योंकि इसके लिए नयूट्रोफिल ग्रैनुलोसाईट के संचरण की आवश्यकता होती है।
न्यूट्रोपेनिया के सामान्य लक्षणों में बुखार और बार-बार संक्रमण होना शामिल है। ये संक्रमण मुंह के अल्सर, दस्त, पेशाब करते समय जलन, घाव के आस पास असामान्य लालिमा, दर्द और सूजन, अथवा गले की खराश जैसी स्थितियां उत्पन्न कर सकते हैं।
कम न्यूट्रोफिल की गिनती, सम्पूर्ण रक्त की गिनती होने पर ही पता लगती है। आम तौर पर, सही निदान तक पहुँचने के लिए अन्य परीक्षणों की भी आवश्यकता पड़ती है। जब निदान अनिश्चित होता है, या गंभीर कारकों की संभावना होती है, तब अक्सर अस्थिमज्जा बायोप्सी आवश्यक हो जाती है।
अन्य परीक्षण जिन्हें आम तौर पर किया जाता है, वे हैं: यदि चक्रीय न्यूट्रोपेनिया का संदेह होता है तो क्रमिक नयूट्रोफिल गणना, एंटीनयूट्रोफिल प्रतिरक्षी के लिए जांच, ऑटोएंटीबॉडी स्क्रीन और सिस्टेमिक ल्यूपस एरीथीमेटोसस, विटामिन बी12 और फोलेट एसेज के लिए जांच और ऐसीडीफाइड सीरम परीक्षण.
कारकों को निम्नलिखित समूहों में विभाजित किया जा सकता है:
वायरल संक्रमण के दौरान अक्सर हल्का न्यूट्रोपेनिया हो सकता है। इसके अतिरिक्त, मॉर्निंग स्यूडोन्यूट्रोपेनिया नामक एक स्थिति है जो संभवतः कुछ मनोविकार-रोधी दवाओं के पार्श्व प्रभाव के कारण उत्पन्न होती है।
न्यूट्रोपेनिया के लिए कोई आदर्श उपचार नहीं है, परन्तु रिकॉम्बिनेंट जी-सीएसएफ कीमोथेरेपी के रोगियों और न्यूट्रोपेनिया के जन्मजात प्रकारों से ग्रस्त रोगियों में प्रभावी हो सकता है।
कम नयूट्रोफिल गणना और संक्रमण के बढ़े हुए जोखिम के बीच के संबंध को सर्वप्रथम ल्यूकेमिया के मरीजों में प्रदर्शित किया गया था।
साँचा:Monocyte and granulocyte disease
