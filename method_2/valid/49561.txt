गिरीश होसानगरा नागराजेगौड़ा एक भारतीय एथलीट है जिन्होंने 2012 लंदन पैरालिम्पिक खेलों में पुरुषों की ऊँची कूद स्पर्धा के एफ42 वर्ग में रजत पदक प्राप्त किया। सिजर्स तकनीक की मदद से फाइनल में 1.74 मीटर ऊँची कूद लगाकर पैरालिम्पिक खेलों में पदक जीतने वाले वह आठवें भारतीय है।
24 वर्षीय नागराजेगौड़ा कर्नाटक राज्य के हासन जिले में स्थित वसनगरा गाँव से है। वह सन् 2008 के पश्चात् से विकलांग व्यक्तियों की सहायता के लिए बंगलौर आधारित एक गैर-सरकारी संगठन समर्थनम द्वारा प्रायोजित है। पैरालिम्पिक खेलों की तैयारी हेतु उन्होंने बासिलडन खेल गाँव में हुए तीन सप्ताह के प्रशिक्षण शिविर में भी हिस्सा लिया था।
