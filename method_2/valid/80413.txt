डॉ श्याम सिंह 'शशि' हिन्दी साहित्यकार तथा समाजविज्ञानी हैं। भारत सरकार ने उन्हें पद्मश्री से सम्मानित किया है। 2012 में उन्हें सर्बिया रिपब्लिक की राजधानी बेलग्रेड में नवगठित अंतरराष्ट्रीय रोमा संस्कृति विश्वविद्यालय का अध्यक्ष व कुलाधिपति मनोनीत किया गया है।
डॉ॰ शशि के साहित्य पर विभिन्न विश्वविद्यालयों से अनेक एम.फिल, पी.एचडी. आदि के लिए शोधकार्य हुआ है। उनके महाकाव्य 'अग्निसागर' पर 1993 में दूरदर्शन पर दस एपीसोड का एक सीरियल भी प्रसारित हो चुका है। उन्होने 'समाजविज्ञान हिन्दी विश्वकोश' की दो खण्डों में रचना की है। इसके अलावा उन्होने 200 से अधिक पुस्तकों की रचना की है।
डॉ श्याम सिंह 'शशि' का जन्म हरिद्वार के निकट बहादुरपुर नाम्क गाँव में हुआ था।
