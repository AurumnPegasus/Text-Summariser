रजत टोकस भारतीय टेलीविजन के अभिनेता हैं उन्होंने एक भारतीय टेलीविजन धारावाहिक धरती का वीर योद्धा पृथ्वीराज चौहान में मुख्य भूमिका निभा कर पहचान बनाई. वर्तमान में वह नये प्रारम्भ हुये चैनल एनडीटीवी इमैजिन पर धर्म वीर में वीर की भूमिका निभा रहे हैं।
रजत का जन्म 19 जुलाई 1993 को दक्षिण दिल्ली के मुनिरका में रामवीर और प्रमिला टोकस के घर हुआ था। उन्होंने होप्स हॉल फाऊँडेशन स्कूल, आर. के. पुरम, दिल्ली मे शिक्षा ग्रहण की. एक अभिनेता के रूप में अपने व्यस्त कार्यक्रम के कारण उन्होंने पत्राचार के माध्यम से अध्ययन प्रारम्भ किया। जब उन्होंने अभिनय के क्षेत्र में कुछ रुचि दिखाई, तो उनके पिता ने उन्हें इसके लिए प्रोत्साहित किया। एक अभिनेता होने के अलावा, टोकस एक राष्ट्रीय स्तर के तैराक भी हैं।
टोकस के पास पृथ्वीराज चौहान के अलावा अन्य काम भी हैं। वे मुख्यतः जादुई चिराग, लाईट हाऊस फॉर चिल्ड्रन, बैंगो, मेरा दोस्त, राहुल, एक नज़र की तमन्ना, हे हवाएँ, खोज खजाने की, अभिव्यक्ति और साईं बाबा में काम कर रहे हैं। उन्होंने और उनकी सह कलाकार मुग्धा चापेकर ने तब सफलता पाई जब उन दोनों ने स्टार प्लस के धरती का वीर योद्धा पृथ्वी राज चौहान में काम किया। अब टोकस एनडीटीवी इमैजिन पर एक नए धारावाहिक धरम वीर में 'वीर' की भूमिका निभा रहे हैं। प्रारंभ में पृथ्वीराज चौहान में, टोकस को बस 5 - 6 कडियों में ही काम करना था। पर जैसे जैसे धारावाहिक की लोकप्रियता बढ़ी, वैसे ही उनकी भूमिका भी. उन्होने एक साल में 150 से भी अधिक कडियों मे काम किया।
वर्तमान में, टोकस एनडीटीवी के धारावाहिक धर्म वीर में सह कलाकार मुग्धा चापेकर के साथ काम कर रहे हैं। वह, राजा के बेटे धरम के चचेरे भाई और सबसे अच्छे दोस्त 'वीर' की भूमिका निभा रहे हैं।
