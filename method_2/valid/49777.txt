विज्ञान और प्रौद्योगिकी में संकेत बाधानुपात या सिगनल-रव अनुपात का उपयोग वांछित संकेत तथा अवांछित संकेत के मात्राओं की तुलना करने के लिए प्रयोग किया जाता है। संकेत शक्ति तथा रव-शक्ति के अनुपात को 'सिगनल-रव अनुपात' कहते हैं और इसे प्रायः डेसीबेल के रूप में अभिव्यक्त करते हैं। 
किसी प्रवर्धक से आने वाली संगीत की ध्वनि के सिगनल-रव अनुपात का मान कम होने का सीधा अर्थ यह है कि हमें संगीत का उतना आनन्द नहीं आयेगा जितना उसी संगीत को किसी अधिक सिगनल-रव अनुपात वाले प्रवर्धक से सुनने पर आता। 
