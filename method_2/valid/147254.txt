श्री बालकृष्ण पाटीदार का जन्म 5 अगस्त, 1953 को खरगोन जिले के टेमला ग्राम में हुआ। बाऊजी पाटीदार के पुत्र श्री बालकृष्ण पाटीदार मैट्रिक तक शिक्षा प्राप्त हैं। श्री पाटीदार का संबंध कृषि क्षेत्र से है। कृषि एवं समाज सेवा में भी पाटीदार की विशेष रूचि है।
श्री पाटीदार विगत कई वर्षों से पाटीदार समाज के जिला अध्यक्ष हैं। वर्ष 1990-1993 में मध्यप्रदेश राज्य बीज एवं फार्म विकास निगम के संचालक, वर्ष 1992-93 में कृषि उपज मंडी समिति खरगोन के अध्यक्ष, वर्ष 2005 में भारतीय जनता पार्टी के जिला अध्यक्ष रहे हैं। वर्ष 2008 में तेरहवीं विधानसभा के सदस्य निर्वाचित हुए और मध्यप्रदेश कृषि उपज मंडी बोर्ड के सदस्य रहे। श्री पाटीदार सन 2013 में बारहवीं विधानसभा के लिये खरगोन निर्वाचन क्षेत्र से दूसरी बार विधानसभा सदस्य निर्वाचित हुए है।
श्री पाटीदार को 3 फरवरी 2018 को मुख्यमंत्री श्री शिवराज सिंह चौहान के मंत्री-मंडल में राज्य मंत्री के रूप में शामिल किया गया है।
