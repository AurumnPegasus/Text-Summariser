गोंडी भाषा, को वर्त्तमान समय में प्रचलित रूप से, सामान्यतः देवनागरी लिपि अथवा तेलुगु लिपि में लिखी जाती है। हाल ही में, वर्ष 2014 में, हैदराबाद विश्वविद्यालय के कुछ शोधकर्ताओं द्वारा गोंडी की जन्मज, गुंजल गोंडी लिपि की खोज से पूर्व, गोंडी भाषा की जन्मज लिपि अज्ञात थी। सन 1918 में मध्य प्रदेश के बालाघाट जिले के निवासी मुंशी मंगल सिंह मासाराम ने गोंडी के लिए एक लिपि अभिकल्पित की जो ब्राह्मी लिपि से व्युत्पन्न अन्य भारतीय लिपियों से चुने हुए वर्णों पर आधारित है, जिसे मंगल सिंह मासाराम लिपि या केवल मासाराम लिपि कहा जाता है। इस लिपि को गोंडी की एक निजी लिपि के रूप में देखा जाता है, किन्तु यह लिपि बहुत कम प्रचलित है। गुंजल गोंडी लिपि के खोज से पूर्व यह गोंडी की एकमात्र ज्ञात निजी लिपि थी। वर्त्तमान स्थिति में, हालाँकि गोंडी को प्रचलित रूप से अधिकांशतः देवनागरी या तेलुगु लिपि में लिखा जाता है, परंतु मनसाराम लिपि को भी सिखाया जाता है। तथा हालही में खोजे गए गुंजल गोंडी लिपि के भी पुनरुथान की योजना है।
इस लिपि को सन 1918 में मध्य प्रदेश के बालाघाट जिले के निवासी मुंशी मंगल सिंह मासाराम ने गोंडी भाषा के लिए अभिकल्पित किया था। यह ब्राह्मी लिपि से व्युत्पन्न अन्य भारतीय लिपियों से चुने हुए वर्णों पर आधारित है, जिसे मंगल सिंह मासाराम लिपि या केवल मासाराम लिपि कहा जाता है। इस लिपि को गोंडी की एक निजी लिपि के रूप में देखा जाता है, किन्तु यह लिपि बहुत कम प्रचलित है। गुंजल गोंडी लिपि के खोज से पूर्व यह गोंडी की एकमात्र ज्ञात निजी लिपि थी।
गुंजल गोंडी लिपि की खोज, हाल ही में, वर्ष 2014 में, हैदराबाद विश्वविद्यालय के कुछ शोधकर्ताओं द्वारा तेलंगाना के आदिलाबाद ज़िले के गुंजल गाँव में पाए गए लगभग दर्जन भर पाण्डुलिपियों के खोज द्वारा हुई थी। हाल ही में हुए इस महत्वपूर्ण खोज से पूर्व, गोंडी लोगों की यह महत्वपूर्ण धरोहर सामान्य जनमानस से लुप्त हो चुकी थी, और गोंडी को एक लिपिहीन भाषा के तौरपर जाना जाता था। बहरहाल, ऐसी एक गोंडी लिपि के अस्तित्व में होने की बात तो जानी जाती थी, मगर ना ही इसका ज्ञान किसी को था, ना ही इस लिपि के कोई पाण्डुलिपि इससे पहले कहीं पाए गए थे।
