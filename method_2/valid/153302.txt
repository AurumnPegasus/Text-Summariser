वेबलेन वस्तु से आशय उन सामग्रियों से है जिनके लिए उपभोक्ताओं की पसंद या नापसंद उस वस्तु विशेष की कीमत में बढ़ोत्तरी या गिरावट से तय होता हो। अर्थशास्त्र की माँग आपूर्ति नियम की शृंखला में वेबलेन प्रभाव उस दशा को दर्शाता है जब उपभोक्ता द्वारा किसी वस्तु की कीमत गिरने को उसकी सामाजिक स्थिति में गिरावट मान लिया जाता है।
अर्थशास्त्री थोर्स्टीन वेबलेन के नाम पर वेबलेन प्रभाव का नामकरण किया गया है, जिन्होंने सर्वप्रथम 1899 के दौरान प्रत्यक्ष उपभोग और सामाजिक स्थिति जैसे सिद्धांतों की पहचान की थी।
कुछ वस्तुएँ जैसै कि लग्जरी कारें, डिजायनर कपड़े या उत्पाद, वेबलेन वस्तुओं की श्रेणी में आते हैं। ऐसे में इन उत्पादों की कीमत में कमी कर देने से उपभोक्ताओं के मन में इन वस्तुओं के प्रति रूचि और उनके वैभव प्रतीक में भी गिरावट के रूप में देखा जाने लगता है। चूंकि वैभव विलास से जुड़ी वस्तुओं के मूल्य ही बहुधा उनके वैभव प्रतीक को निर्धारित करते हैं इसलिए उनके मूल्य में गिरावट विशिष्ट उपभोक्ताओं को उस उत्पाद के प्रति अनिच्छुक बना देते हैं।
The American Economic Review; Jun 1996; 86, 3; ABI/INFORM Globalpg. 349- 373, अभिगमन तिथि : 15 मार्च 2013
