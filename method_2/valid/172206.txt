भीष्म नारायण सिंह एक भारतीय राजनीतिज्ञ थे। वे वर्ष 1984 से 1989 तक असम और मेघालय के राज्यपाल रहे थे। साथ ही 1991 से 1993 तक वह तमिलनाडु के राज्यपाल भी रहे जिसमें पुडुचेरी और अंडमान और निकोबार द्वीप समूह का अतिरिक्त प्रभार भी शामिल है। वे वर्ष 1967 में पहली बार बिहार विधानसभा के सदस्य चुने गए। वर्ष 1976 में वे राज्यसभा के लिए चुने गए। उन्होंने केंद्र में संसदीय कार्य, आवास, श्रम, खाद्य, नागरिक आपूर्ति तथा संचार मंत्री के रूप में कार्य किया।
