द हार्डी बॉयज़, फ्रैंक और जो हार्डी, दो काल्पनिक पात्र है जो बच्चों के लिए लिखी रहस्यमयी पुस्तकों की शृंखला में चित्रित किए गए है।
इन पात्रों को एडवर्ड स्ट्रेटमेयर ने रचा था जो स्ट्रेटमेयर सिंडिकेट नामक पुस्तक-छापने वाली कम्पनी के संस्थापक थे और इनकी पुस्तकें कई गुमनाम लेखकों द्वारा कई वर्षों तक लिखी जाती रही है। सभी पुस्तकों को एक झूठे नाम फ्रेंकलिन डब्ल्यू डिक्सन के नाम से प्रकाशित किया गया है।
द हार्डी बॉयज़ की शुरुआत 1927 में हुई थी और उसके बाद वे कई प्रकार के बदलावों से गुज़र चुके है, 1959 में पुस्तकों को पुनः इस प्रकार लिखा गया जिससे जातीय वाद हटाया जा सके। किताबों को बेहद साधारण ढंग से लिखा गया ताकि वे टेलिविज़न से प्रतियोगिता कर सके। कुछ समीक्षकों का यह मानना था की हार्डी बॉयज़ में किए गए बदलाव के करण वे कानून के प्रति बेहद निष्ठावान बन गए और साथ ही "अमीर युवा श्रेणी के एजंट बन गए" जबकि वे पहले गरीबों की मदद करते थे।
नई हार्डी बॉयज़ शृंखला, द हार्डी बॉयज़ केसफाइल्स, जिसे 1987 में बनाया गया, में खून, हिंसा और अन्तराष्ट्रीय जुर्मों को दर्शाया गया। मुख्य हार्डी बॉयज़ मिस्ट्री स्टोरी 2005 में समाप्त हुई। एक नई शृंखला, अंडरकवर ब्रदर्स, को उसी वर्ष लॉन्च किया गया जिसमें यह पात्र अपने रोमांचों को प्रथम व्यक्ति के दृष्टिकोण से बयान करते है।
इन सब बदलावों के बावजूद यह पात्र लोकप्रिय रहे। इनकी पुस्तकों की बिक्री प्रति वर्ष लाखों के ऊपर रही। कई संस्करणों को एक ही वर्ष में प्रकाशित किया गया और इनके कारनामो को 25 से अधिक भाषओं में अनुवादित किया जा चूका है। द हार्डी बॉयज़ को कंप्यूटर गेमो और पाँच टेलिविज़न कार्यक्रमों में भी परिवर्तित किया जा चूका है व इनके नाम की जीन्स व खाने के डिब्बे भी बाज़ार में उपलब्ध है।
