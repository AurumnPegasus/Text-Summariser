काग़ान घाटी पाकिस्तान के उत्तरी भाग में ख़ैबर-पख़्तूनख़्वा प्रान्त के मानसेहरा ज़िले में स्थित एक पर्वतीय घाटी है। यह पाक-अधिकृत कश्मीर की सीमा पर स्थित है और बाबूसर दर्रा इसे कश्मीर से जोड़ता है। घाटी 155 किमी लम्बी है और इसकी ऊँचाई एक छोर पर 2,134 फ़ुट से आरम्भ होकर दूसरे छोर पर 13,690 फ़ुट ऊँचे बाबूसर दर्रे तक बढ़ती है। कुनहार नदी इस घाटी से निकलती है और इसी में स्थित लूलूसर झील से आरम्भ होती है। घाटी को घेरने वाले पर्वतों में सबसे ऊँचा 5,290 मीटर लम्बा मलिका परबत है।

