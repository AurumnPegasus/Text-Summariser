सैनिक 1993 में बनी हिन्दी भाषा की एक्शन फिल्म है। इसमें अक्षय कुमार, अश्विनी भावे, रॉनित रॉय और फरहीन मुख्य भूमिका में है।
यह फिल्म सूरज दत्त नामक एक सैनिक के बारे में है, जो यशपाल दत्त का पुत्र है। सूरज महिला कॉलेज में अपनी बहन मिन्नी से मिलने जाता है जहाँ वो अल्का से प्यार करने लगता है। वे जल्द ही शादी कर लेते हैं, लेकिन सूरज को एक साल के लिये किसी मिशन के लिए बुलाया जाता है। जब वह दूर होता है तो एक संदेश आता है कि सूरज मारा गया है। मिन्नी, अल्का और यशपाल प्रत्येक को इसके बारे में पता चलता है, लेकिन वह एक-दूसरे को नहीं बताते क्योंकि उन्हें लगता है दूसरा यह नहीं सुन पाएगा। इस बीच, मिन्नी विजय से शादी करने वाली है, लेकिन उसकी शादी के दिन उसका अपहरण कर लिया जाता है। सूरज के आश्चर्यजनक पुनरुत्थान के साथ फिल्म समाप्त होती है। वह मिन्नी को बचाता है और सब फिर से मिल जाते हैं।
कुमार सानु द्वारा गाए गए गीत "जाम वो है", "मेरी वफाएँ याद करोगे" और "कितनी हसरत है हमें" सदाबहार गीत हैं जो अभी भी भारतीय दर्शकों के बीच बहुत लोकप्रिय हैं।
