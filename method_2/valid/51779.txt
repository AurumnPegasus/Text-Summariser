
बहुत सारे
पर्सिफ़ोर्मेज़ कशेरुकी जन्तुओं का सबसे बड़ा जीववैज्ञानिक गण है जिसमें लगभग 40% हड्डीदार मछलियाँ आती हैं। लातिनी भाषा में 'पर्सिफ़ोर्मेज़' का मतलब 'पर्च-जैसी' होता है। यह मछलियाँ किरण-फ़िन मछलियों के जीववैज्ञानिक वर्ग का भाग हैं और इसमें लगभग सभी जलीय वातावरणों में मिलने वाली लगभग 10,000 मछलियों की जातियाँ आती हैं। पर्सिफ़ोर्मेज़ मछलियों के आकार में भी किसी भी अन्य कशेरुकी गण से अधिक विवधता है: कुछ जातियाँ केवल 7 मिलीमीटर और कुछ 16 फ़ुट तक लम्बी होती हैं।
