निर्देशांक: 26°59′N 94°38′E / 26.98°N 94.63°E / 26.98; 94.63शिवसागर, भारत के राज्य असम के शिवसागर जिले का एक शहर और जिले का मुख्यालय है। यह असम की राजधानी गुवाहाटी के उत्तर पूर्व में 360 किलोमीटर की दूरी पर स्थित है। असम में शिवसागर एक धरोहर स्थल है क्योंकि यहां पूर्ववर्ती अहोम राष्ट्र के बहुत से स्मारक स्थित हैं। अब यह एक बहु-सांस्कृतिक शहर है। शिवसागर ब्रह्मपुत्र की सहायता दिखू नदी के किनारे स्थित है। जोरहाट से 50 किलोमीटर दूर पूर्व-पूर्वोत्तर में है।
13 वीं शताब्दी में युन्नान क्षेत्र से चीन के ताई बोलने वाले अहोम लोग इस इलाके में आए 18 वीं शताब्दी में शिवसागर अहोम साम्राज्य की राजधानी था। उस समय यह रंगपुर कहलाता था। उस काल के कई मंदिर मौजूद है।
राष्ट्रीय राजमार्ग और पूर्वोत्तर सीमांत रेलवे पर स्थित यह शहर अब चाय प्रसंस्करण केंद्र है।
चाय के साथ आसपास के क्षेत्रों में चावल, रेशम, सरसों और लकड़ी का उत्पादन होता है।
2001 की जनगणना के अनुसार इस क्षेत्र की जनसंख्या 54,482 है, ज़िले की कुल जनसंख्या 10,52,802 है।
