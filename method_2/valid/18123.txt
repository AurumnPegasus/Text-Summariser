राजकुमार राव एक भारतीय फ़िल्म अभिनेता हैं। इन्होंने 2010 में फ़िल्म लव सेक्स और धोखा से अपने अभिनय की शुरुआत की थी। इसके पश्चात यह 2013 में काय पो छे! के लिए सर्वश्रेष्ठ सहायक कलाकार के लिए फ़िल्मफेर पुरस्कार मिला। इसी के साथ उन्हे सर्वश्रेष्ठ अभिनेता का राष्ट्रीय फ़िल्म पुरस्कार अपने फ़िल्म शाहिद के लिए मिला। फिल्‍म शादी में ज़रूर आना में राजकुमार राव एक्‍ट्रेस कृति खरबंदा के साथ नजर आ चुके हैं। ओमेर्टा आतंकवादी अहमद उमर सईद शेख की कहानी पर आधारित है, जिसका रोल राजकुमार राव ने निभाया है।
इन्होंने 2013 में बनी अपनी फ़िल्म काय पो छे! में गोविंद का किरदार निभाया था। इस फ़िल्म में उनके अभिनय के लिए एनडीटीवी के लेखक साईबल चटर्जी ने लिखा की राजकुमार के अभिनय की प्रशंसा के लिए कोई शब्द नहीं हैं। इसके अलावा अनुपमा चोपड़ा ने भी उनके अभिनय की प्रशंसा की।
