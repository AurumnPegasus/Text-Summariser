एश्टन चार्ल्स अगर  एक ऑस्ट्रेलियाई क्रिकेट खिलाड़ी है। अगर ऑस्ट्रेलियाई क्रिकेट टीम के लिए सभी प्रारूपों में खेलते हैं। ये घरेलू क्रिकेट वेस्टर्न ऑस्ट्रेलिया के लिए खेलते हैं। अगर मुख्य रूप से गेंदबाजी के लिए जाने जाते हैं और ये बाएं हाथ से स्लो लेफ्ट आर्म ऑर्थोडॉक्स गेंदबाजी करते हैं। ये हरफनमौला खिलाड़ियों की सूची में भी आते हैं। इन्होंने 2 टेस्ट मैच 2013 की एशेज ट्रॉफी में खेले थे। 
एश्टन अगर ने अपने अंतर्राष्ट्रीय टेस्ट क्रिकेट के कैरियर की शुरुआत 10 जुलाई 2013 को इंग्लैंड के खिलाफ की थी लेकिन इन्हें शुरुआत के बाद टेस्ट ज्यादा खेलने को नहीं मिला। 2013 में ये सिर्फ दो ही टेस्ट मैच खेले थे और अभी 2017 में कुछ मैच खेलने का मौका मिला। सितम्बर 2017 तक अगर ने मात्र 4 टेस्ट मैच खेले है जिसमें 9 विकेट लिए हैं। इसी प्रकार इन्होंने अपने वनडे क्रिकेट की शुरुआत 8 सितम्बर 2015 को इंग्लैंड के खिलाफ की थी। और इन्होंने सितम्बर 2017 तक मात्र 2 वनडे मैच खेले है। इन्होंने अपने ट्वेन्टी-ट्वेन्टी क्रिकेट कैरियर की शुरुआत 06 मार्च 2016 को दक्षिण अफ्रीका के खिलाफ की थी।
