राजनैतिक स्वतंत्रता का अर्थ शोषण या जोरजबर्दस्ती का अभाव है। राजनैतिक स्वतंत्रता लोकतांत्रिक समाजों की सबसे महत्वपूर्ण विशेषता है। राजनैतिक स्वतंत्रता में व्यक्तियों पर अशक्तिकारी दशाओं का अभाव तथा सशक्तिकारी दशाओं की उपस्थिति होती है। नकारात्मक परिभाषा में 'अतर्कसंगत बाहरी प्रतिबन्धों से मुक्ति' को राजनैतिक स्वतंत्रता कहा जाता है। सकारात्मक रूप से अधिकारों का उपयोग, कुछ करने की क्षमता व सम्भावना, तथा सामाजिक या सामूहिक अधिकारों की उपलब्धता को राजनीतिक स्वतंत्रता कहा जाता है।
