ट्रिपैनोसोमियासिस या ट्रिपैनोसोमोसिस ट्रिपैनोसोमा जाति के परजीवी प्रोटोजोआ ट्रिपैनोसोमों द्वारा उत्पन्न पृष्ठजीवियों में होने वाले अनेक रोगों का नाम है। उप-सहाराई अफ्रीका के 36 देशों के लगभग 500,000 पुरूष, स्त्रियां और बच्चे मानवीय अफ्रीकी ट्रिपैनोसोमियासिस से प्रभावित होते हैं जो ट्रिपैनोसोमा ब्रूसी गैम्बियेंसी या ट्रिपैनोसोमा ब्रूसी रोडेसियेंसी के कारण होता है। ट्रिपैनोसोमियासिस के एक अन्य प्रकार, जिसे चागास रोग कहते हैं, के कारण मुख्यतया लैटिन अमेरिका में प्रतिवर्ष 21000 मौतें होती हैं।
अफ्रीकी ट्रिपैनोसोमियासिस के निदान के लिए रक्त, लसीका ग्रंथियों से प्राप्त द्रवों या मस्तिष्क-मेरूरज्जु द्रव में टी. ब्रूसी के पाए जाने का सबूत होना आवश्यक है।
अमरीकी ट्रिपैनोसोमियासिस का उपचार आजकल बेंज़निडाज़ोल और नाइफर्टिमॉक्स सहित विविध प्रकार की कवक-निरोधी दवाओं द्वारा किया जाता है।मेलार्सोप्रॉल नामक एक अन्य दवा का प्रयोग टी.बी.गैम्बियेंसी के इलाज के लिए किया जाता है।
