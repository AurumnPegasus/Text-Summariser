एलिजाबेथ एैन वौरन एक अमेरिकी शैक्षणिक और राजनीतिज्ञ है। वे अमेरिका की डेमोक्रैटिक पार्टी की सदस्या और मैसाचुसेट्स राज्य से ‌वरिष्ठ सीनेटर है।वॉरेन पूर्व में कानून की प्रोफेसर थी ‌‌व टेक्सास विश्वविद्यालय के लॉ स्कूल, पेन्सिलवेनिया विश्वविद्यालय के लॉ स्कूल और हाल ही में हार्वर्ड लॉ स्कूल में पढ़ा चुकी है।एक प्रमुख विद्वान आौर दिवालियापन कानून मे विशेषज्ञता रखने वाली वॉरेन ,राजनीतिक कैरियर की शुरुआत करने से पूर्व ,वाणिज्यिक कानून के क्षेत्र मे 	प्रख्यात रही है।
वॉरेन ने एक सक्रिय रूप से उपभोक्ता संरक्षण की वकालत की है जिनकी विद्वत्ता ‌व नेतृत्व से अमेरिकी उपभोक्ता वित्तीय संरक्षण ब्यूरो की स्थापना हो सकी।वॉरेन ने अमेरिकी अर्थव्यवस्था और व्यक्तिगत वित्त के विषय मे अनेक शैक्षणिक और लोकप्रिय लेख लिखे है।2008 के वित्तीय संकट के पश्चात् वॉरेन, परेशान आस्ति राहत कार्यक्रम की निगरानी हेतु बनायी गयी कांग्रेस के निरीक्षण पैनल की अध्यक्ष रही।वह रूप में सेवा के बाद राष्ट्रपति के सहायक और राष्ट्रपति बराक ओबामा के अधीन उपभोक्ता वित्तीय संरक्षण ब्यूरो के लिए सचिव खजाना की विशेष सलाहकार भी रही। 
सितंबर 2011 में, वॉरेन ने अमेरिकी सीनेट के लिए अपनी उम्मीदवारी की घोषणा की। रिपब्लिकन अवलंबी स्कॉट ब्राउन को चुनौती देते हुयेे, 6 नवंबर, 2012 को उन्होने आम चुनाव जीता।वे मैसाचुसेट्स से चुनी जाने वाली पहली महिला सीनेटर बनी।उन्हे बढ़ती उम्र पर सीनेट की विशेष समिति ; बैंकिंग, आवास और शहरी मामलों की समिति; और स्वास्थ्य, शिक्षा, श्रम और पेंशन समिति की सदस्या बनाया गया।
वॉरेन डेमोक्रेटिक पार्टी की एक अग्रणी और लोकप्रिय नेता है।राजनीतिक पंडितों द्वारा 2016 के राष्ट्रपति पद के संभावित उम्मीदवार के रूप में उनका उल्लेख किया है।हालांकि, वॉरेन ने लगातार एैसे किसी इरादे को नकारा है। वे 2016 में डेमोक्रेटिक पार्टी के राष्ट्रपति पद के प्राइमरी के दौरान निष्पक्ष बनी रही। हिलेरी क्लिंटन की प्रकल्पित पद के उम्मीदवार की पुष्टि के बाद ही वॉरेन ने उनका समर्थन किया।7 जुलाई को, सीएनएन की सूचना अनुसार वॉरेन ,उपराष्ट्रपति पद के दावेदारो की पांच व्यक्ति शॉर्टलिस्ट मे सम्मिलित थी। हालांकि, क्लिंटन ने अंततः टिम केन को चुना।
वॉरेन का जन्म 22 जून, 1949 को, अोक्लाहोमा शहर,अोक्लाहोमा राज्य मे एक मध्यम वर्गीय परिवार मे हुआ।वे तीन बड़े भाइयों के बाद ,माता पॉलीन और पिता डोनाल्ड जोन्स हेरिंग  की चौथी सन्तान है. जब वे 12 साल की थी, उनके पिता,जो कि एक चौकीदार थे,दिल का दौरा पड़ने से बिमार हो गए।इस कारण परिवार को वित्तीय समस्या झेलनी पडी। परिवार की वित्तीय हालात को सुधारने क लिए उनकी माँ ने सीयर्स के सूची आदेश विभाग मे नौकरी की। जब वे 13 साल की थी, वॉरेन ने एक रेस्तरां मे वेट्रेस का कार्य शुरु किया।
शुरू में शिक्षक बनने की इच्छुक वॉरेन ने 16 साल कि उम्र मे ,उनके उच्च विद्यालय प्रेमी, जिम वॉरेन से विवाह करने के लिए ,जोर्ज वॉशिन्गटन विश्वविद्यालय को छोड़ दिया।
वॉरेन अपने पति ,जो एक नासा के इंजीनियर थे, के साथ ह्यूस्टन स्थानांतरित हो गयी। यहा ह्यूस्टन विश्वविद्यालय से 1970 में भाषण विकृति और ऑडियोलॉजी विज्ञान की डिग्री मे स्नातक किया। यहा एक वर्ष के लिए, एक "आपातकालीन प्रमाण पत्र" के आधार पर, उन्होने विकलांग बच्चों के एक पब्लिक स्कूल में शिक्षा प्रदान की।
अपने दो बच्चों, अमेलिया और अलेक्जेंडर के जन्म के बाद, 1978 मे एलिजाबेथ और जिम वॉरेन ने तलाक ले लिया। 1980 में, एलिजाबेथ ने ब्रूस मान से शादी की जो कि कानून के प्रोफेसर है।दूसरी शादी के बाद भी एलिजाबेथ ने अपना उपनाम वॉरेन
14 सितंबर, 2011को वॉरेन ने 2012 चुनाव में मैसाचुसेट्स से अमेरिकी सीनेट के लिए डेमोक्रेटिक नामांकन के चुनाव लडने का इरादा व्यक्त किया।टेड कैनेडी की मौत के बाद 2010 मे हुए एक विशेष चुनाव को रिपब्लिकन पार्टी के स्कॉट ब्राउन ने जीता था। 
2009 में, बोस्टन ग्लोब ने उन्हे बोस्टोनियन औफ द इयर से नामांकित किया और मैसाचुसेट्स के महिला बार एसोसिएशन ने उन्हे लेलिया जे रॉबिन्सन पुरस्कार से सम्मानित किया। वर्ष 2009, 2010 और 2015 मे वे टाइम पत्रिका की दुनिया में 100 सबसे प्रभावशाली लोगों की सूची में शामिल थी। नेशनल लॉ जर्नल ने वर्ष 2010 में उन्हे दशक के 40 सबसे प्रभावशाली वकीलों मे से एक माना। 2011 में, वॉरेन को ओकलाहोमा हॉल ऑफ फेम में स्थान दिया गया 
2009 में, वॉरेन, हार्वर्ड लॉ स्कूल के इतिहास मे ,दो बार Sacks–Freund शिक्षण पुरस्कार जीतने वाली पहली प्रोफेसर बनी 
