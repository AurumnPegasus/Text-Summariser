कोटा पत्थर या 'कोटा स्टोन' महीन दाने वाला एक प्रकार का चूना पत्थर है जो राजस्थान के कोटा जिले में निकाला जाता है। कोटा जिले के रामगंज मण्डी क्षेत्र में इस पत्थर की कई खानें हैं।
कोटा पत्थर के हरे-नीले एवं भूरे रंग वाले पत्थर सर्वाधिक लोकप्रिय हैं। इसका उपयोग निर्माण कार्य में होता है। इसका उपयोग बाहरी भागों में, रास्तों में, कोरिडोर में, बालकनी आदि में होता है। रासायनिक उद्योगों में फर्श बनाने, दीवाल फिक्सिंग के लिये, तथा लाइनिंग के लिये भी यह बहुत उपयुक्त है।
