हुआन दे फ़ूका प्लेट एक भौगोलिक प्लेट है जिसके ऊपर उत्तरपूर्वी प्रशांत महासागर का छोटा सा हिस्सा और उत्तर अमेरिका के महाद्वीप के सुदूर पश्चिमी भाग का कुछ हिस्सा स्थित है। यह पृथ्वी के सारे भौगोलिक तख़्तों में सब से छोटा है। करोड़ों वर्ष पूर्व एक बहुत बड़ा फारालोन प्लेट हुआ करता था जो उत्तर अमेरिकी प्लेट से टकराया और धीरे-धीरे उसके नीचे धंस गया। अब उसके कुछ बचेकुचे हिस्से हैं जिसमें से एक हुआन दे फ़ूका प्लेट है और दूसरा कोकोस प्लेट है। हुआन दे फ़ूका प्लेट के ख़ुद तीन हिस्से बन रहें हैं - जिनके उत्तरी हिस्से को "ऍक्स्प्लोरर प्लेट" और दक्षिणी हिस्से को "गोर्दा प्लेट" कहा जाता है।
