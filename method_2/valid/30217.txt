धूम 3 2013 की बहुप्रतीक्षित हिन्दी फ़िल्म है जिसे विजय कृष्ण आचार्य ने निर्देशित किया है। धूम का पहला संस्करण 2004 में जबकि 'धूम 2' 2006 में रिलीज़ हुई थी। यह दोनों ही फिल्में सुपरहिट रही थीं। पहली धूम में जॉन अब्राहम और दूसरी धूम में ऋतिक रोशन ने खलनायक की भूमिका निभाई थी। 
फिल्म में आमिर खान ने नकारात्मक किरदार निभाया है, जो चालाकी से चोरी करता है। यह फ़िल्म आइमैक्स के फॉर्मेट में विश्व स्तर पर हिन्दी, तमिल एवं तेलुगु भाषा में प्रदर्शित की गयी। धूम 3 भारत में आइमैक्स फ़ाॅर्मेट में प्रदर्शित होने वाली पहली फ़िल्म है। यश राज फ़िल्म्स की बनाइए हुई इस फिल्म ने घरेलु बॉक्स ऑफिस पर 280 करोड़ रूपए की कमाई की थी।
फ़िल्म 1990 से शुरू होती हैं जहाँ इक़बाल हारून ख़ान शिकागो में ग्रेट इंडियन सर्कस नाम का सर्कस चलाता हैं। सर्कस बहुत ही खराब वित्तीय हालात से गुज़र रहा हैं जिस कारण इक़बाल पर बहुत कर्ज़ हैं। वेस्टर्न बैंक ऑफ शिकागो जिससे इक़बाल ने कर्ज़ लिया हैं, कर्ज़ न चुकाने के कारण सर्कस को बंद करवाने के लिए अपने प्रतिनिधियों को भेजता हैं। इक़बाल उनसे विनती करता हैं कि मेरा शो देखो अगर आपको पसंद आए तो कर्ज़ चुकाने के लिए कुछ और मोहलत दे देना। प्रतिनिधि उसका शो देखने के बाद भी सर्कस को बंद कर देने का आदेश देते। इक़बाल का छोटा सा बेटा साहिर भी उनसे विनती करता हैं पर वो नहीं मानते। इक़बाल "बैंक वालो तुम्हारी ऐसी की तैसी" कहकर सबके सामने आत्महत्या कर लेता हैं, जिससे उसका छोटा सा बेटा झकझोर जाता हैं।
कई सालों बाद साहिर अब भी वो घटना नहीं भूला हैं और वो बैंक वालो से बदला लेने की ठानता हैं। वो कई वेस्टर्न बैंक ऑफ शिकागो की शाखाओं में चोरी करता हैं और हिंदी में "बैंक वालो तुम्हारी ऐसी की तैसी" लिखकर अपनी सर्कस वाली कलाबाजी इस्तेमाल कर भाग जाता हैं। क्योंकि शिकागो पुलिस उसे नहीं पकड़ पा रही हैं और उन्हें हिंदी भी नहीं आती इसलिए वो भारतीय पुलिस में से एसीपी जय दीक्षित और उसके सहयोगी अली को मदद के लिए बुलाते हैं। जय साहिर को फसाने के लिए जानबूझकर ये बात फैला देता हैं कि वो ये केस संभाल रहा हैं और उसे लगता हैं चोर ज़रूर कोई शौकिया हैं। इससे साहिर चोरी करने की ठानता हैं, वो एक समाचार चैनल से इस योजना के बारे में जानकारी इकट्ठा करता हैं और जय के लिए मुख़बिर बनने का नाटक करता हैं। इस तरह वो बैंक के बारे में जानकारी इकट्ठा कर लेता हैं और जय को एक सुराग देता पीछे जाने के लिए। अंतत: साहिर बैंक में चोरी कर लेता हैं और मोटरसाइकल पे भागने लगता हैं, जय उसको गोली मारता हैं पर साहिर भाग जाने में सफल हो जाता हैं। साहिर ग्रेट इंडियन सर्कस का पुर्नोत्थान संस्करण का प्रीमियर करता हैं, अपनी महिला सहयोगी आलिया के साथ, जिसमें उसके साथ एक चाल शामिल हैं कि एक जगह से ग़ायब हो जाना और दूसरी जगह पे दिखना। शो सफल होता हैं, लेकिन बाद में जय, अली और पुलिस उसे चारों ओर से घेर लेती हैं, जानते हुए कि वो चोर हैं। जय कहता हैं कि सबूत वो गोली का घाव हैं, पर जब साहिर की जांच की जाती तो उसके शरीर पर कहीं भी गोली का निशान नहीं होता हैं। जय और अली सर्कस से चले जाते हैं जबकि साहिर अपने कमरे में चला जाता हैं। यहाँ पर पता चलता हैं कि साहिर का एक जुड़वाँ भाई हैं, समर, जो उसकी सर्कस की चालों और बैंक में चोरी करने में मदद करता हैं और वो समर था जिसको गोली लगी थी।
30 अक्टूबर को धूम 3 का ट्रेलर यूट्यूब पर जारी कर दिया गया। इसके पहले बाज़ार में धूम 3 का ऑफ़िशियल गेम भी जारी गया जो कि 99 गेम्स प्राइवेट लिमिटेड के द्वारा तैयार किया गया था, यह गेम विंडोज़ फ़ोन स्टोर पर निःशुल्क में उपलब्ध है। आमिर खान ने 'धूम' शृंखला की फिल्मों का शीर्षक गीत 'धूम मचाले...' 2013 में क्रिकेट से संन्यास ले रहे सचिन तेंदुलकर को समर्पित किया है।
