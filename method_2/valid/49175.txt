तूल नदी मंगोलिया के उत्तरी भाग में बहने वाली एक प्रमुख नदी है जिसे मंगोल लोग एक पवित्र नदी मानते हैं। इसे पुराने ज़माने में 'तोला नदी' भी कहा जाता था और 'तूल' शब्द का अर्थ मंगोल भाषा में 'पानी में चलना' होता है। इस 704 किमी लम्बी नदी का ज़िक्र 'मंगोलों का गुप्त इतिहास' नामक इतिहास-ग्रन्थ में हुआ था। मंगोल लोग इस अक्सर 'ख़तन तूल' यानि 'रानी तूल' बुलाते हैं। इसके जलसम्भर का क्षेत्रफल 49,840 वर्ग किमी है।
तूल नदी ख़ेन्ती पहाड़ों से निकलकर मंगोलिया की राजधानी उलान बतोर के दक्षिणी भाग में निकलती है। यह ओरख़ोन नदी की उपनदी है जो स्वयं सेलेन्गा नदी में जाकर मिलती है और यह पानी आगे जाकर रूस की बायकल झील में विलय हो जाता है। नवम्बर से अप्रैल तक भीषण सर्दी के कारण तूल नदी ऊपर से जम जाती है। इसके किनारे धुनकी के वन उगते हैं और नदी में एक प्रकार की स्टर्जन मछली रहती है जिसके लुप्त होने का ख़तरा है। इस नदी में ज़ामर क्षेत्र में सोने की खानों से और उलान बतोर के शहर से प्रदूषण आता है जिस से पानी काफ़ी ख़राब रहता है।
उलान बतोर में तूल नदी
गोरख़ी-तेरेल्ज​ राष्ट्रीय उद्यान में तूल नदी पर एक पुल
