दिन का समय, या कभी-कभी केवल दिन, पृथ्वी के किसी स्थान पर उस समयकाल को कहते हैं जिस दौरान उस जगह पर सूरज की सीधी या प्रतिबिंबित रोशनी पड़े। इसी तरह किसी भी तारे की परिक्रमा कर रहे अन्य ग्रहों पर स्थित जगहों भी दिन का समय वह समय होता है जब वे उस स्थानीय तारे की चमक से रोशन हों। दिन का समय सूर्योदय होने के बाद से सूर्यास्त होने तक चलता है और किसी भी क्षण में पृथ्वी के लगभग आधे हिस्से पर दिन का समय चल रहा होता है। पृथ्वी के घूर्णन के कारण, ध्रुवीय क्षेत्रों को छोड़कर, सभी जगहों पर दिन की रोशनी और रात के अँधेरे का सिलसिला दैनिक रूप से चलता रहता है।
