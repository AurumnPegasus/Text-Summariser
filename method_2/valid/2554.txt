इण्डिक आइऍमई लाइट इण्डिक आइऍमई का एक संशोधित इंस्टालर है। यह विशेषकर विंडोज़ 7 के लिये बनाया गया है हालाँकि यह विंडोज़ ऍक्सपी पर भी चलता है परन्तु ऍक्सपी के लिये यह इण्डिक ऍक्सपी प्लस में पहले से शामिल है। विंडोज़ 7 वाले इण्डिक आइऍमई में कुछ बग होने से लोग ऍक्सपी वाला पुराना संस्करण ही प्रयोग करते हैं लेकिन उसमें कीबोर्ड कंट्रोल पैनल में जाकर मैनुअली जोड़ना पड़ता है। इण्डिक आइऍमई लाइट में मुख्य सुविधा यही है कि इसमें कीबोर्ड इंस्टालेशन के दौरान स्वतः जोड़ लिया जाता है। इस इंस्टालर में सभी फालतू फाइलें हटाकर केवल काम की फाइलें रखी गयी हैं ताकि आकार छोटा रहे। इसके अतिरिक्त भाषा हॉटकी Alt+Shift से बदलकर Ctrl+Shift कर दी गयी है क्योंकि यह संयोजन बेहतर होता है।
इंस्टालेशन के लिये सैटअप फाइल डबल क्लिक करें तथा इंस्टाल बटन क्लिक करें। कीबोर्ड जोड़ने की सूचना आयेगी, OK क्लिक कर दें। इंस्टालेशन पूरी होने पर Ctrl+Shift दबायें। डैस्कटॉप के दायें कोने में नीचे इण्डिक आइऍमई का टूलबार आ जायेगा।
इण्डिक आइऍमई लाइट ई-पण्डित लैब्स द्वारा विकसित किया गया है।
