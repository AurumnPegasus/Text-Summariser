मारियो जोसेफ मोलिना एक मैक्सिकन रसायनशास्त्री और शिक्षाविद हैं। इन्हें क्लोरोफ्ल्यूरो कार्बन द्वारा ओजोन ह्रास की खोज और इसके लिये मॉडल विकसित करने के लिये जाना जाता है और इसके लिये इन्हें वर्ष 1995 का रसायन के क्षेत्र में नोबल पुरस्कार दिया गया था।
कैलिफोर्निया विश्विद्यालय में कार्य करते हुए फ्रैंक शेरवुड रॉलैंड के साथ मिलकर मोलिना ने एक मॉडल विकसित किया जिसे रॉलैंड-मोलिना मॉडल के नाम से जाना जाता है। 
वर्ष 2003 में ह्यूमनिस्ट मैनिफेस्टो पर दस्तखत करने वाले 22 नोबल प्राप्त वैज्ञानिकों में मोलिना भी शामिल थे।
