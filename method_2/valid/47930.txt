साहुल एक हाथ औजार है जिसका उपयोग राजगीरी में उर्ध्वाधर रेखा पाने के लिये किया जाता है। इसमें एक धातु का भार होता है जिसका नीचे वाला सिरा नुकीला होता है। इस भार को एक धागे या पतली रस्सी से लटकाकर उर्ध्वाधर तल की उर्ध्वाधरता का पता लगाया जाता है। उदाहरण के लिये दीवार जोडते समय बार-बार देखना पड़ता है कि दीवार की जोड़ाई उर्ध्वाधर हो रही है या यह किसी तरफ झुक रहा है। झुकी दीवार के आसानी से गिरने का खतरा होता है।
