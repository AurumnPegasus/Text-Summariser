अंतरराष्ट्रीय हॉकी महासंघ मैदानी हॉकी और इनडोर मैदानी हॉकी को संचालित करने वाली अंतरराष्ट्रीय निकाय है। इसकी स्थापना 1924 में हुई एवं इसका मुख्यालय स्कॉटलैंड में स्थित है। वर्त्तमान में एफआईएच के अध्यक्ष लियांड्रो नेग्रे हैं। हॉकी विश्वकप एफ आई एच के तत्वधान में ही होता है। हॉकी विश्वकप एफ आई एच के तत्वधान में ही होता है, इसके अलावा यह महासंघ कई अन्य अंतर्राष्ट्रीय कार्यक्रम आयोजित करता है। एफ आई एच अपने सदस्य देशों के अंतर्गत बने हॉकी महासंघों को मान्यता प्रदान करता है। 
हॉकी की प्रतिनिधित्व करने वाली अंतर्राष्ट्रीय संस्था नहीं होने के कारण अन्तर्राष्ट्रीय ओलम्पिक समिति ने 1924 ओलिंपिक में हॉकी को शामिल नहीं किया परिणाम स्वरूप पेरिस में पॉल लीयते द्वारा एफआईएच की स्थापना 7 जनवरी 1924 को हुई। पॉल इस संस्था के पहले अध्यक्ष बने। अंतर्राष्ट्रीय हॉकी संघ के सात संस्थापक सदस्य बने ऑस्ट्रिया, बेल्जियम, चेकोस्लोवाकिया, फ्रांस, हंगरी, स्पेन और स्विट्जरलैंड। ये सदस्य संस्थाएं अपने अपने देश की पुरुष एवं महिला दोनों टीमों का प्रतिनिधित्व कर रहे थे।
1927 में ऑस्ट्रेलिया, डेनमार्क, इंग्लैंड, आयरलैंड, स्कॉटलैंड, दक्षिण अफ्रीका, संयुक्त राज्य अमेरिका और वेल्स ने मिलकर इंटरनेशनल फेडरेशन ऑफ़ वीमेन'स हॉकी अस्सोसिएशंस की स्थापना की| 1982 में इसका अंतर्राष्ट्रीय हॉकी महासंघ में विलय कर दिया गया। 1928 में भारत ऍफ़आईएच का सदस्य बनने वाला पहला एशियाई देश बन गया। वर्तमान में अंतर्राष्ट्रीय हॉकी महासंघ में कुल 127 सदस्य देश हैं।
हॉकी में अंतरराष्ट्रीय हॉकी महासंघ विश्व स्तर पर रैंकिंग जारी करता है। 
