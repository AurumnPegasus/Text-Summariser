वेस्ट अफ्रीकन सीएफए फ्रांक बुर्किना फासो के अलावा अन्य पश्चिमी अफ्रीकी देश, बेनिन, कोट द' आईवोर, गिनी-बिसाऊ, माली, नाइजर, सेनेगल और टोगो में प्रचलन में है। सीएफए एक फ्रांसीसी शब्द है, जिसका अर्थ अफ्रीका का वित्तीय समुदाय है। यह मुद्रा सेनेगल की राजधानी डाकार में स्थित सेंट्रल बैंक ऑफ द वेस्ट अफ्रीका द्वारा वेस्ट अफ्रीकन इकानोमी एंड मानेटरी यूनियन के सदस्य देशों के लिए जारी की जाती है। सीएफए फ्रांक फ्रांस के पश्चिम अफ्रीका के उपनिवेश में 1945 में जारी किया गया। यह मुद्रा इन देशों के उपनिवेश से आजाद होने के बाद भी प्रचलन में बनी हुई है।

