राजभवन लखनऊ भारत के उत्तर प्रदेश राज्य के राज्यपाल का आधिकारिक आवास है। यह राज्य की राजधानी लखनऊ में स्थित है। राम नाईक उत्तर प्रदेश के वर्तमान राज्यपाल हैं।
उत्तर प्रदेश का लखनऊ स्थित राजभवन लगभग 200 वर्ष पुराना है।
इस राजभवन नाम पहले कोठी हयात बक्श हुआ करता था और इस इमारत का खाका मेजर जनरल क्लॉड मार्टिन ने तैयार किया था।
1798 में नवाब असफ़-उद-दौला के निधन के बाद ईस्ट इण्डिया कम्पनी द्वारा सदात अली खान को नया शासक नियुक्त किया गया। नए शासक ने क्लॉड मार्टिन द्वारा निर्मित भवन को पसन्द किया गया और उसकी इच्छानुसार कोठी के निर्माण का काम क्लॉड मार्टिन ने अपने हाथो में लिया। क्लॉड मार्टिन ने इस कोठी को अपना आवास बनाया और इस इमारत का उपयोग उसने अपने सुरक्षा गार्डों और शस्त्रागार की सुरक्षा के लिए किया।
भारत की स्वतन्त्रता से पूर्व कोठी हयात बक्श को आगरा और अवध का संयुक्त प्रान्त के राज्यपाल का सरकारी आवास घोषित किया गया। स्वतन्त्रता के पश्चात इसका नामकरण राजभवन किया गया।

