पाकिस्तान पीपल्ज़ पार्टी, जिसे पी॰पी॰पी॰ भी कहा जाता है, पाकिस्तान का एक प्रमुख राजनैतिक दल है। इसकी विचारधार गणतांत्रिक समाजवाद है। इसकी स्थापना 30 नवम्बर 1967 में ज़ुल्फ़िकार अली भुट्टो ने नेतृत्व में हुई थी। उसी समय से इस पार्टी का नेता हमेशा कोई भुट्टो-ज़रदारी परिवार का सदस्य ही रहा है। पार्टी का केंद्र पाकिस्तान के दक्षिणी सिंध प्रान्त में है, जहाँ भुट्टो परिवार की जड़ें हैं, लेकिन यह पाकिस्तानी पंजाब, बलोचिस्तान, ख़ैबर पख़्तूनख़्वा और गिलगित-बाल्तिस्तान में भी सहमती पाती रही है। ज़ुल्फ़िकार अली भुट्टो, बेनज़ीर भुट्टो और आसिफ़ अली ज़रदारी - इस पार्टी से सम्बंधित रहे हैं।
 
