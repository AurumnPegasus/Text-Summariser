उपस्कर अवतरण प्रणाली लोकलाइज़र : इंस्ट्रूमेंट लैंडिंग सिस्टम लोकलाइज़र) उपस्कर अवतरण प्रणाली में क्षैतिज मार्गदर्शन प्रणाली होती है, जिसका प्रयोग विमान को उड़ानपट्टी की केन्द्र-रेखा पर मार्गदर्शन हेतु किया जाता है।
प्रत्येक रेडियो स्टेशन या ऐसीप्रणाली को वह जिस सेवा को स्थायी या अस्थायी रूप से प्रदान कर रहा है, उसी के अनुसार वर्गीकृत किया जाता है।
विमानन में, लोकलाइज़र उपस्कर अवतरण प्रणाली के एक पार्श्विक घटक रूप में उर्ध्वाधर ग्लाइड स्लोप के सान्निध्य में विमान को उड़ानपट्टी की केन्द्र रेखा मार्गदर्शन हेतु प्रयोग किया जाता है। यह विमानन नौवहन में ही प्रयोग हो रहे लोकेटर से भिन्न घटक है, हालांकि दोनों ही विमानन वौवहन के घटक हैं।
लोकलाइज़र उपस्कर प्रक्षेपण कर रहे विमानक्षेत्र की उड़ानपट्टी और प्राप्त कर रहे विमान के कॉकपिट के बीच समन्वय कर मार्गदर्शन का कार्य करता है। किसी पुराने विमान को, जिसमें आईएलएस गृहीता स्थापित नहीं है उसे किसी भी आईएलएस सुविधा का लाभ नहीं मिलता है, और न ही किसी अत्याधुनिक विमानक्षेत्र को अपने स्थापित आईएलएस उपस्करों का लाभ उन उड़ानपट्टियों पर नहीं मिल पायेगा, जिन पर आईएलएस सुविधा उपलब्ध नहीं हैं। अफ़्रीका के और एशिया के भी बहुत से बड़े विमानक्षेत्रों में किसी भी प्रकार की आईएलएस सुविधाओं का अभाव मिल सकता है। कुछ उड़ानपट्टियों पर आइएलएस सुविधा मात्र एक दिशा में ही उपलब्ध होती है, जिसे फिर भी पृष्ठ किरण या बैक कोर्स के साथ उपयोग में लिया जा सकता है, किन्तु उसमें ग्लाइड स्लोप सुविधा नहीं मिलती है।
आईएलएस के कुल 40 उपलब्ध चैनल्स में से किसी एक पर दो आवृत्तियों का प्रेषण किया जाता है। इनमें से एक को 90 हर्ट्ज़ पर एवं दूसरी को 150 हर्ट्ज़ पर आवृत्ति मॉड्यूलन किया जाता है। इनको सह-स्थापित संग्राहकों की श्रेणी से प्रेषित किया जाता है। प्रत्येक संग्राहक एक संकीर्ण किरण प्रेषित करता है।
लोकलाइज़र एवं ग्लाइड स्लोप की वाहक आवृत्तियों के जोड़े इस प्रकार से निर्धारित कर बने हुए होते हैं, कि विमान स्थापित नौवहन रेडियो ग्राहक लोकलाइज़र आवृत्ति चयन करने पर स्वतः ही ग्लाइडस्लोप आवत्ति भी चुन लेता है। लोकलाइज़र आवृत्ति 110 मेगाहर्ट्ज़ और ग्लाइडस्लोप आवृत्ति 330 मेगाहर्ट्ज़ के रेंज में होती हैं।लोकलाइज़र वाहक आवृत्तियाँ 108.10 - 111.95 मेगाहर्ट्ज़ । आईएलएस आवृत्तियां टैकैन चैनल्स के 18X से 56X तक के सम चैनल्स पर देखें। 
अधिकतर विमानों में लोकलाइज़र सूचक शीर्ष लम्ब सूचक के ठीक नीचे लगा होता है, किन्तु यह ग्लाइडस्लोप के साथ ही आईएलएस का भाग होता है। इसके बीच में लगा क्रॉस चिह्न फ़्लाइट डायरेक्टर कहलाता है। 
ग्लाइडस्लोप की अनुपयोज्यता की स्थिति में लोकलाइज़र को एक पृथक गैर-परिशुद्ध अप्रोच के रूप में प्रयोग किया जा सकता है। तब इसका लघुरूप एलओसी होता है। जब ग्लाइडस्लोप के बिना ही उपस्कर प्रणाली स्थापित होती है, तब उसका लघुरूप एलएलज़ेड होता है।
कुछ स्थितियों में लोकलाईज़र द्वारा प्रेषित कोर्स उड़ानपट्टी से एक कोण पर होता है । तब इसे लोकलाईज़र टाइप डायरेक्श्नल एड कहा जाता है। लोकलाइज़र उपस्माकर उड़ानपट्मटी के सुदूर छोर से लगभग 1000 फ़ीट दूरी पर स्थापित किया जाता है। इसके संकेत की प्रयोगनीय क्षमता उड़ानपट्टी के दोनों ओर 10° के विस्तार में 10 नॉटिकल मील तक विस्तृत रहती है। विमान एवं उड़ानपट्टी के सान्निध्य के बढ़ने के साथ-साथ ही क्षैतिज सटीकता में वृद्धि होती जाती है। लोकलाईज़र अप्रोच के कुछ विशिष्ट मौसम मिनिमा भी होते हैं जो अप्रोच प्लेट्स पर मिलते हैं।
