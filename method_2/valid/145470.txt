राष्ट्रीय प्रकाशिक फाइबर नेटवर्क ) वर्ष 2011 में शुरू की गयी भारत सरकार की एक परियोजना है जिसका लक्ष्य भारत की 2 लाख पंचायतों को ब्रॉडबैण्ड कनेक्टिविटी प्रदान करना है।
वर्तमान में ओएफसी कनेक्टिविटी सभी राज्यों की राजधानियों, जिलों, मुख्यालयों और ब्लॉक स्तर तक उपलब्ध है। अब इसे देश के सभी 2,50,000 ग्राम पंचायतों को जोड़ने की योजना है। इसे सार्वजनिक क्षेत्र के उपक्रमों के मौजूदा फाइबर को ग्राम पंचायतों को कनेक्ट करने के लिए जहां तक आवश्यक हो, उपयोग करने और संवर्द्धित फाइबर बिछाने के लिए किया जाएगा। इस प्रकार से ग्राम पंचायतों और प्रखंडों के बीच कनेक्टिविटी के अंतर को कम किया जाएगा।
एनओएफएन का गैर भेदभावपूर्ण उपयोग सभी सेवा प्रदाताओं को प्रदान किया जाएगा। सेवा प्रदाताओं में दूरसंचार सेवा प्रदाताएं, आईएसपी, केबल टीवी ऑपरेटरों और सामग्री प्रदाताओं की तरह ग्रामीण क्षेत्रों में विभिन्न सेवाओं को शुरू कर सकते हैं। विभिन्न श्रेणियों के अनुप्रयोगों जैसे कि ई-स्वास्थ्य, ई-शिक्षा और ई-गवर्नेंस आदि के इन ऑपरेटरों द्वारा उपलब्ध कराया जा सकता है।
इस कार्य के लिये भारत ब्राडबैंड नेटवर्क लिमिटेड ) नामक एक सार्वजनिक क्षेत्र का उपक्रम गठित किया गया। 2 लाख पंचायतों को जोड़ने का काम युनाइटेड टेलीकॉम लिमिटेड को सौंपा गया है। पहले ऐसा अनुमान था कि यह काम 2013 तक पूरा हो जायेगा किन्तु यूपीए सरकार ने इसके पूरा होने की तिथि सितम्बर 2015 तक बढ़ा दी। 2015 में नयी सरकार द्वारा इसकी समीक्षा की गयी और 2016 के अन्त तक इसे पूरा करने का लक्ष्य रखा गया।
