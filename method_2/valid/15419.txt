रक्षी रिले एक विद्युतचुम्बकीय युक्ति है जिसमे एक से अधिक क्वायलें होती हैं। इसकी डिजाइन इस प्रकार की गई होती है कि विद्युत प्रणाली के धारा, वोल्टता, शक्ति आदि के मान में विसंगति दिखते ही ये परिपथ विच्छेदक को ट्रिप कर देती हैं। आजकल विद्युतचुम्बकीय रिले के अलावा ठोस-अवस्था रिले तथा 'आंकिक रिले' आदि का भी उपयोग होने लगा है।
रक्षी रिले का इतिहास विद्युत्चुम्बकीय रिले से आरम्भ होता है। प्रौद्योगिकी के विकास के साथ ठोस-अवस्था रिले प्रचलन में आये। अब माइक्रोप्रोसेसर और माइक्रोकंट्रोलर आधारित रिले लोकप्रिय हो गये हैं। 
