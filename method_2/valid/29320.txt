सोवियत संघ से बेलारूस की स्वतंत्रता के बाद, सोवियत काल से पहले के अपने राष्ट्रीय चिह्नों को पुनः परिभाषित किया। इसमें लाल और श्वेत पट्टियों वाला एक ध्वज, घोड़े की पीठ पर आकर्मण की मुद्रा में बैठा शूरवीर का कुलचिह्न शामिल हैं। इन राष्ट्रिय चिह्नों को 1995 के विवादित मतदान के बाद सोवियत-काल के चिह्नों से प्रतिस्थापित किया गया। राष्ट्रगान सहित इन दो चिह्नों को संवैधानिक रूप से बेलारूस के राष्ट्रीय प्रतीकों के रूप में शामिल किया गया है।
वर्ष 1994 में बेलारूस के संविधान के अनुच्छेद 19 में देश के राष्ट्रीय चिह्नों की सूची दी गयी है। अनुच्छेद 19 के अनुसार:
प्रत्येक राष्ट्रीय चिह्न को आगे उसके नियम से परिभाषित किया जायेगा। राष्ट्रीय प्रतीकों का उपयोग प्रत्येक प्रतीक से सम्बंधित नियम में समाहित होगा।
वर्ष 1995 के जनमत संग्रह में दो में से एक प्रतीक को राष्ट्रीय ध्वज के रूप में चुना गया और इसे 7 जून 1995 से काम में लिया जा रहा है। ध्वज के मुख्य भाग में लाल और हरे, दो रंगों को प्रयुक्त किया गया है। इसके अलावा पहराया जाने वाला भाग अन्य रूप में अलंकृत किया गया है। वर्तमान ध्वज 1951 के ध्वज का आधुनिकीकरण है जो देश के सोवियत संघ के गणराज्य के रूप में था। सोवियत संस्करण में हथौड़ा और हँसिया फहराने के उपरी भाग में स्थित थे तथा अलंकृत रंगों को उल्टा कर दिया गया है। सरकारी आधिकारिकों और अभिकरणों द्वारा प्रयुक्त विभिन्न ध्वज राष्ट्रीय ध्वज पर आधारित थे।
प्रतिस्थापित करने के बावजूद, बेलारूस का पुराना ध्वज वर्तमान बेलारूसी राष्ट्रपति अलेक्जेंडर लुकशेंको के विरोधियों द्वारा काम में लिया जाता है। पूर्व ध्वज श्वेत पृष्ठभूमि के साथ मध्य में लाल क्षेतिज पट्टियों से बना था। यह बेलारूसी राष्ट्रीय गणराज्य और सोवियत संघ से 1991 में स्वतंत्रता के बाद काम में लिया जाता था।
1918 - 1919, 1991–1995 ध्वज
1918-1919, 1991–1995 राष्ट्रीय कुल चिह्न
राष्ट्रीय ध्वज, राष्ट्रगान और राष्ट्रप्रतीक के अतिरिक्त बेलारूस के विभिन्न अनाधिकारिक चिह्न भी हैं। क्रॉस ऑफ़ यूफ्रोसेयना, 12वीं सदी का स्मारक चिह्न जो द्वितीय विश्व युद्ध के समय गायब हो गया था, को बेलारूस का आध्यात्मिक प्रतीक माना जाता है। यूरोपीय जंगली बैल, जिसे सामन्यतः विसेंट कहा जाता है, बेलारूस और बेलावेझा जंगल के प्रतीक के रूप में देखा जाता है। यह ब्रेस्ट ओब्लास्त के प्रतीकों में भी शामिल है। 
मिन्स्क चिड़ियाघर का एक नर विसेंट
श्वेत बलाक
कॉर्नफ्लावर
क्रॉस ऑफ़ यूफ्रोसेयना
