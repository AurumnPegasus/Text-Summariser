निर्देशांक: 34°43′29″N 137°52′38″E / 34.7246951°N 137.8773371°E / 34.7246951; 137.8773371
यामाहा मोटर कंपनी लिमिटेड एक जापानी मोटरसाइकिल, समुद्री उत्पादों जैसे- नौकाओं और जहाज़ के बाहरी मोटर्स, और अन्य मोटर उत्पादों की निर्माता कंपनी है। कंपनी की स्थापना 1955 में यामाहा निगम से अलग होकर हुई थी। और इसका मुख्यालय इवाटा, शिझुओका, जापान में है। कंपनी 2012 तक 109 समेकित सहायक कंपनियों के माध्यम से विकास, उत्पादन और विपणन का संचालन करती है।
यामाहा का मोटरसाइकिल प्रभाग 1955 में स्थापित किया गया था, जिसकी अध्यक्षता जीनोची कावकामी ने की थी। यामाहा का सबसे पहला उत्पाद, 125सीसी दो-चक्रिय, एकल सिलेंडर मोटरसाइकिल, वायए-1 था, जोकि जर्मन डीकेडब्ल्यू आरटी125 की एक प्रति थी। यामाहा 1956 में अंतरराष्ट्रीय स्तर पर रेस प्रतिस्पर्धा करना शुरू कर दिया, जब वे वाईए-1 के साथ कैटालिना ग्रैंड प्रिक्स में भाग लिया एवं छठे स्थान प्राप्त किया। 1963 तक बेलाजी ग्रैंड प्रिक्स में यामाहा अपने दो-स्ट्रोक इंजन और रेसिंग दोनों वाहनों के साथ इस अंतरराष्ट्रीय प्रतियोगिता में पहली जीत चख चुका था। जिसके कारण उनकी बिक्री आसमान छुने लगी। यामाहा ने 1964 में थाईलैंड और 1968 में नीदरलैंड में अपनी वाहनों कि बिक्री के साथ ही अपनी एक अंतरराष्ट्रीय सहायक कंपनी स्थापित कर दी।.1967 में एक नया मॉडल350 सीसी दो स्ट्रोक जुड़वां आर-1 श्रंखला में जोड़ा गया, वहीं 1968 में यामाहा ने अपना पहला चार-स्ट्रोक वाला मोटरसाइकिल, एक्सएस-1 लॉन्च किया।1970 के दशक में यामाहा ने ऑफ-रोड रेसिंग और मनोरंजन के लिए समर्पित ऑफ-रोड बाइक भी बाजार में लेकर आयी। यामाहा ने 1960 और 1970 के दशक में भी वाहनों कि दौड़ों में हिस्सा लेता रहा।1985 में, सड़क के लिए अधिक लोकप्रिय और व्यावहारिक उच्च-प्रदर्शन मॉडल FZ750 में पेश किया गया। यह एक अभिनव 750सीसी चार-स्ट्रोक इनलाइन चार सिलेंडर वाला मॉडल था।
यामाहा मोटर्स एक विविधतापूर्ण कंपनी है जो बड़ी संख्या में उद्योगों और उपभोक्ता बाजार क्षेत्रों के लिए उत्पादों का निर्माण करती है:
