'द क्यूलिनरी इंस्टीट्यूट ऑफ अमेरिका  एक निजी लाभ-अर्जित न करने वाला एक अमेरिकी कॉलेज है जिसे पाक शाला संबंधी और बेकिंग तथा पेस्ट्री कला शिक्षा में विशेषज्ञता हासिल है। सीआईए का प्राथमिक कैम्पस हाइड पार्क, न्यूयार्क में और इसके शाखा परिसर सेंटे हेलेना, कैलीफोर्निया और नेपा, कैलीफोर्निया, सान एंटोनियो, टेक्सास और सिंगापुर गणराज्य में हैं। सीआईए आतिथ्य उद्योग में पेशेवरों के लिए, सम्मेलनों और परामर्शी सेवाओं, मनोरंजन संबंधी कक्षाओं में गैर-पेशेवरों के लिए शिक्षा जारी रखने और कार्यकारी एवं स्नातक शिक्षा के लिए अपने केंद्र - द फूड बिजनिस स्कूल की भी पेशकश करता है। कॉलेज लगभग 170 फैकल्टी सदस्यों को रोजगार प्रदान करता है जिसमें अमेरिकन कलिनरी फेडरेशन द्वारा प्रमाणित, स्टाफ के अनेक प्रमाणित मास्टर शैफ और रिटेल बैंकर्स ऑफ अमेरिका द्वारा प्रमाणित मास्टर बेकर्स शामिल हैं। सीआईए में दरअसल खाद्य सेवा उद्योग के सभी क्षेत्रों के 48,000 से ज्यादा भूतपूर्व छात्र हैं।
कॉलेज इसके न्यूयार्क, कैलीफोर्निया और टैक्सास के परिसरों में पाकशाला कला और बेकिंग एवं पेस्ट्री कला में एसोशिएट डिग्री और अपने न्यूयार्क परिसर में प्रबंधन, पाक शाला विज्ञान, और अनुप्रयुक्त खाद्य अध्ययनों में स्नातक डिग्रियाँ प्रदान करता है। प्रत्येक कार्यक्रम में कॉलेज के कैम्पस स्थित रेस्टोरेंट में सीआईए-द्वारा अनुमोदित खाद्य सेवा प्रचालन और हैंड्स-ऑन वर्क का 15 सप्ताह का इंटर्नशिप शामिल है। स्नातक डिग्री प्रबंधन कार्यक्रमों में, शिक्षा में जिन क्षेत्रों पर ध्यान दिया जाता है, उनमें उच्च श्रेणी की शराब, पेयपदार्थ और आतिथ्य, लेटिन पाक शैली, बेकिंग और पेस्ट्री के उच्च श्रेणी के सिद्धांत, उद्यमिता, खेत-से-मेज तक खाना पकाना और एशियाई पाक शैली शामिल हैं। इनमें से अधिकांश कनसेन्ट्रेशन्स में सीआईए के दूर स्थित कैलीफोर्निया, टैक्सास या सिंगापुर परिसरों में सेमीस्टर शामिल हैं। कॉलेज के डिग्री कार्यक्रमों को मिडिल स्टेट्स कमीशन ऑन हायर एजुकेशन द्वारा मान्यता प्रदान की जाती है।
