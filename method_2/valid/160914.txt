ग्रेट ग्रैंड मस्ती भारतीय वयस्क हास्य फ़िल्म है, जिसका निर्देशन इन्द्र कुमार ने किया है। इसके निर्माता अशोक ठकेरिया और इन्द्र कुमार हैं।
मस्ती और मस्ती 2 के सफलता के पश्चात अशोक ठकेरिया और इन्द्र कुमार ने इसके तीसरे संस्करण को बनाने का निर्णय लिया, जिसे ग्रेट ग्रैंड मस्ती नाम दिया गया। इसे मस्ती 3 नाम से भी जाना जाता है।
पिछले भागों की तरह इसमें रितेश देशमुख, विवेक ओबेरॉय और आफ़ताब शिवदेसानी मुख्य किरदार के रूप में चुने गए। लेकिन फ़िल्म में दोहरे अर्थ वाले वाक्य के उपयोग होने के कारण कई अभिनेत्री इस फ़िल्म को करने के लिए राजी नहीं हो रहे।
ग्रेट ग्रैंड मस्ती के लिए संजीव-दर्शन, शारिब-तोषी और सुपर्बिया ने संगीत दिया है। गानों के बोल समीर अंजान, मनोज यादव और कुमार लिखे हैं। संगीत अधिकारों का अधिग्रहण ज़ी म्यूजिक कंपनी ने किया है।
