आइ. यू. पी. ए. सी. नामकरण, रसायनों का नाम रखने की प्रणाली है, जिससे साथ ही साथ रसायनशास्त्र की व्याख्या करने में भी मदद मिलती है। यह विशुद्ध एवं अनुप्रयुक्त रसायनशास्त्र के अन्तर्राष्ट्रीय संघ द्वारा विकसित की गयी है, व अद्यतन रखी जाती है। कार्बनिक व अकार्बनिक यौगिकों के नामकरण के नियम दो प्रकाशनों में निहित हैं, जिनके नाम हैं Blue Book तथा Red Book। एक तीसरे प्रकाशन नामतः Green Book में भौतिक राशियों के लिए प्रयुक्त चिह्नों के प्रयोग के लिए अनुशंसाएँ हैं, जबकि एक चौथे प्रकाशन में जिसका नाम Gold Book है, रसायन से संबंधित पारिभाषिक शब्दों की परिभाषा है। इसी प्रकार के संग्रह जैव-रसायन, तथा वैश्लेषिक रसायन, तथा बृहदाण्विक-रसायन में भी हैं। इन पुस्तकों में विशेष परिस्थितियों के लिए लघुतर अनुशंसाएँ भी हैं, जो कि समय समय पर Pure and Applied Chemistry पत्र में प्रकाशित होती रहती हैं।
