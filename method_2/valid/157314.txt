बुतरिन्त झील, जो पहले विवारी झील और वातज़िन्द्रो झील के नाम से जानी जाती थी, दक्षिण-पूर्वी यूरोप के बाल्कन क्षेत्र में अल्बानिया देश के दक्षिणी भाग में आयोनियन सागर के पास स्थित एक अनूप झील है। प्राचीन यूनानी सभ्यता की बुथरोतुम नामक बस्ती इसी के किनारे बसी हुई थी और आधुनिक अल्बानिया में बुतरिन्त के नाम से जानी जाती है। यहाँ कई यूनानी और रोमन काल के खंडहर और अन्य अवशेष मिलते हैं।
