नो एन्ट्री 2005 में बनी हिन्दी भाषा का एक हास्य चलचित्र है। इसके निर्देशक अनीस बाज्मी और निर्माता बोनी कपूर हैं। इसमें मुख्य भुमिका में हैं - सलमान खान, अनिल कपूर, फ़रदीन खान, लारा दत्ता, सेलिना जेठली, ईशा देओल और बिपाशा बसु। समीरा रेड्डी विशेष भूमिका में हैं। यह चलचित्र को एक तमिल चलचित्र चार्ली चैपलिन पर आधारित है।
किशन की पत्नी, काजल संदिग्ध विचारोंवाली होती ह और उसे हमेशा ये लगता है कि उसके पति का किसी अन्य महिला के साथ चक्कर चल रहा ह, यद्यपि वह अपनी पत्नी के प्रति बिल्कुल ईमानदार होता है और कभी भी उसे धोखा देने की नहीं सोच सकता। प्रेम की पत्नी, पूजा उस पर बहुत भरोसा करने वाली होती है। प्रेम का बहुत सी सुंदर महिलाओं से चक्कर होता है और ऐसा लगता है कि पूजा को इसके बारे में कुछ नहीं पता, लेकिन चलचित्र के अंत में वो बताती है कि उसे अपने पति के सारे चक्करों के बारे में पता था, लेकिन इस आशा में कि वो सुधर जाएगा उसने कुछ नहीं बोला। किशन का एक मित्र सनी उर्फ शेखर को अकस्मात ही एक लड़की संजना से प्यार हो जाता है, जब वो आत्म्हत्या का प्रयास कर रहा होता है तब वो उसे अपनी कुछ सहेलियों कि सहायता से बचाती लेती है। किशन एक लड़की से मिलता है बॉबी जो एक कॉल गर्ल होती है। बॉबी को प्रेम ने किशन से मिलने के लिय पूर्वनियोजित किया होता है, क्योंकी एक बार किशन ने प्रेम के उसकी एक महिलामित्र के साथ कुछ छायाचित्र लिए होते हैं और वो उन छायाचित्रों को उसकी पत्नी को दिखाने कि धमकी दे रहा होता है। योजना ये होती है कि किशन को उस लड़की बॉबी से प्यार हो जाएगा और फिर प्रेम ये देखना चाहता था की क्या किशन अपने इस संबंध को अपनी पत्नी से छिपा पाता है कि नहीं।
इस चलचित्र के संगीतकार थे, अनु मलिक।
यह चलचित्र बहुत पसंद किया गया और ये 2005 का सबसे सफ़ल चलचित्र था। भारत में ही इसकी कुल कमाई 44,84,00,000 रू थी।
