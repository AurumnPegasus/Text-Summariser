जयभान सिंह पवैया एक सामाजिक-सांस्कृतिक कार्यकर्ता एवं राजनेता हैं। सम्प्रति वे मध्य प्रदेश के उच्चतर शिक्षा मंत्री हैं। वे विनय कटियार के बाद बजरंग दल के द्वितीय अध्यक्ष बने। इसके पहले वे राष्ट्रीय स्वयंसेवक संघ के पूर्णकालिक प्रचारक थे।
जयभान सिंह पवैया का जन्म मध्य प्रदेश के ग्वालियर जिले के चीनौर ग्राम में हुआ था। इनके पिताजी का नाम बलवन्त सिंह पवैया था।वे सिविल इंजीनियरी में डिप्लोमा है। उनके जीवन की प्रमुख घटनाएँ निम्नलिखित हैं-
1973 में राष्ट्रीय स्वयंसेवक संघ के स्वयंसेवक, 
1974 में श्री जयप्रकाश नारायण के सम्पूर्ण क्रांति आंदोलन में सक्रिय भागीदारी, 
1973 से 1982 तक अखिल भारतीय विद्यार्थी परिषद के महानगर अध्यक्ष, अ.भा.वि.प. की राष्ट्रीय कार्य समिति, 
1983 से 1997 तक विश्व हिन्दू परिषद एवं 1995 से बजरंग दल के राष्ट्रीय अध्यक्ष, 
1993 में राम जन्म भूमि मामले में तेरह दिन जेल में निरूद्ध, 
अगस्त, 1996 में आतंकवादियों द्वारा अमरनाथ यात्रा बंद करने की चुनौती के विरोध में पचास हजार युवकों के साथ कश्मीर कूच एवं गौ रक्षा अभियान में पद यात्रा, 
1999 में 13वीं लोकसभा के सदस्य निर्वाचित,
सन् 2000 में वीरांगना लक्ष्मी बाई बलिदान मेला, ग्वालियर तथा ‘‘राष्ट्रीय वीरांगना सम्मान’’ स्थापित किया, 
सन् 1970 से काव्य लेखन,
सन् 2002 में अंतर्राष्ट्रीय संसदीय संघ के अन्तर्गत चिली में हिन्दी में भाषण दिया,
वर्तमान में राज्य बीस सूत्रीय क्रियान्वयन समिति के उपाध्यक्ष ,
सन् 2013 में पहली बार विधान सभा सदस्य निर्वाचित,
श्री जयभान सिंह पवैया को 30 जून, 2016 को मुख्यमंत्री शिवराज सिंह चौहान के मंत्रि-परिषद में मंत्री के रूप में शामिल किया गया।
