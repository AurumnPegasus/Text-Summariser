बंशी दास धनगर भारत के उत्तर प्रदेश राज्य की प्रथम विधानसभा में विधायक रहे। वर्ष 1951 में इन्होंने उत्तर प्रदेश के मैनपुरी जिले के करहल -शिकोहाबाद विधानसभा निर्वाचन क्षेत्र से किसान मजदूर प्रजा पार्टी के उम्मीदवार के रूप में चुनाव लड़ा और विजयी हुए। वर्ष 1957 में हुए लोकसभा चुनावों में बंशी दास धनगर मैनपुरी संसदीय क्षेत्र से प्रजा सोसलिस्ट पार्टी के उम्मीदवार के रूप में भारत की दूसरी लोकसभा में सांसद चुने गए। गड़रिया जाति की धनगर शाखा में जन्मे श्री बंशी दास धनगर पिछड़े समाज के एक सीधे-साधे नेता थे। 1962 के लोकसभा चुनावों में इटावा संसदीय क्षेत्र से चुनाव हारने के बाद, वह सक्रिय राजनीति में पिछड़ते चले गए।
