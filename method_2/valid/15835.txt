चाकू या छुरा या छुरी एक काटने वाला औज़ार होता है जिसमें एक या एक से अधिक काटने वाली धार होती है। आमतौर से चाकुओं को हाथ से पकड़ने के लिए एक दस्ता होता है हालाँकि यह आवश्यक नहीं है। चाकू मानवों द्वारा बहुत प्राचीनकाल से इस्तेमाल होते आये हैं और इतिहासकारों को कुछ चाकू-नुमा औजारों के 25 लाख वर्ष से भी पुराने अवशेष मिले हैं। मानवों ने सबसे पहले छुरे पत्थरों को तराशकर धार देकर बनाए थे, लेकिन बाद में धातुओं का प्रयोग आम हो गया।
