मिशेल जॉनसन ऑस्ट्रेलिया के अंतर्राष्ट्रीय क्रिकेट खिलाड़ी रह चुके हैं। वह ऑस्ट्रेलिया के लिए टेस्ट मैचों में चौथे सबसे ज्यादा विकेट लेने वाले गेंदबाज रहे हैं। उनसे ज्यादा विकेट सिर्फ शेन वॉर्न, ग्लेन मैक्ग्रा और डेनिस लिली ने लिए हैं। जॉनसन ने अंतर्राष्ट्रीय क्रिकेट में कुल 588 विकेट लिए हैं, जिनमें से 73 टेस्ट मैचों में 311 विकेट, 153 एक दिवसीय में 239 विकेट और 30 टी 20 में 38 विकेट शामिल हैं। 2015 में उन्होंने अंतर्राष्ट्रीय क्रिकेट से सन्यास लेने की घोषणा की। 

