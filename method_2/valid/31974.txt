प्राकृतिक यूरेनियम से आशय उस यूरेनियम से है जिसमें यूरेनियम के समस्थानिकों का अनुपात वही होता है जो प्रकृति में सामान्यतः पायी जाती है। प्राकृतिक यूरेनियम में भार के अनुसार 0.711% यूरेनियम-235, 99.284% यूरेनियम-238, तथा अत्यन्त कम मात्रा में यूरेनियम-234 होता है। यदि प्राकृतिक यूरेनियम से उत्पन्न रेडियोसक्रियता की बात करें तो लगभग 2.2% रेडियोसक्रियता यूरेनियम-235 से आती है, 48.6% यूरेनियम-238 से, और 49.2% यूरेनियम-234 से।
