सुखोई एसयू-25 ग्रेच  एक सिंगल सीट वाला, सोवियत संघ में सुखोई द्वारा विकसित दो इंजन वाला जेट विमान है। यह सोवियत ग्राउंड बलों के लिए करीब हवाई समर्थन प्रदान करने के लिए डिज़ाइन किया गया था। सुखोई एसयू-25 के पहले प्रोटोटाइप ने 22 फरवरी 1975 को पहली उड़ान भरी। परीक्षण के बाद, विमान की शृंखला का उत्पादन जॉर्जियाई सोवियत समाजवादी गणराज्य में 1978 में शुरू हुआ था।
शुरुआती प्रकार में सुखोई एसयू-25यूबी के दो-सीट ट्रेनर, सुखोई एसयू-25बीएम और निर्यात ग्राहकों के लिए सुखोई एसयू-25क्यू शामिल थे। कुछ विमानों को 2012 में सुखोई एसयू-25एम मानक में अपग्रेड किया जा रहा था। सुखोई एसयू-25टी और सुखोई एसयू-25टीएम आगे के विकासाधीन विमान थे लेकिन इनका बड़ी संख्याओं में उत्पादन नहीं किया गया था। सुखोई एसयू-25, और सुखोई एसयू-34, 2007 तक उत्पादन में एकमात्र बख़्तरबंद, फिक्स्ड-विंग विमान थे। सुखोई एसयू-25 रूस, स्वतंत्र राज्य राष्ट्रसंघ और निर्यात ग्राहकों के वायु सेना मे अभी भी सेवा में हैं। 
सुखोई एसयू-25 की 30 से अधिक वर्षों की सेवा के दौरान कई संघर्षों में इसने अच्छे लड़ाकू विमान की भूमिका निभाई है। यह अफगानिस्तान में सोवियत युद्ध में मुख्य रूप से शामिल था। इसने मुजाहिदीन के खिलाफ उग्रवादियों के उग्र अभियानों मे बहुत भाग लिया था। ईरानी वायुसेना ने 1980-88 ईरान-इराक युद्ध के दौरान ईरान के खिलाफ सुखोई एसयू-25 का इस्तेमाल किया था। बाद में 1991 के फारस की खाड़ी युद्ध में ज्यादातर विमान नष्ट हो गये थे। 1992 से 1993 तक अबकाज़िया युद्ध के दौरान जॉर्जियाई वायु सेना ने सुखोई एसयू-25 एस का इस्तेमाल किया। मैसेडोनियन वायु सेना ने 2001 मकदूनिया विवाद में अल्बेनिया विद्रोहियों के खिलाफ सुखोई एसयू-25 का इस्तेमाल किया था और 2008 में, जॉर्जिया और रूस दोनों ने रूस-जॉर्जियाई युद्ध में सुखोई एसयू-25 एस का इस्तेमाल किया। आइवरी कोस्ट, चाड और सूडान सहित अफ्रीकी राज्यों ने स्थानीय उग्रवाद और नागरिक युद्धों में सुखोई एसयू-25 का इस्तेमाल किया है। हाल ही में सुखोई एसयू-25 ने सीरिया के नागरिक युद्ध में भी बहुत भूमिका निभाई है। 
 जेन ऑल द वर्ल्ड एयरक्राफ्ट 2003-2004, सुखोई, deagel.com, airforce-technology.com से डेटा
सामान्य लक्षण
प्रदर्शन
