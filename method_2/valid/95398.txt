उत्तर अमेरिका का इतिहास अपनी संस्कृतियों और सभ्यताओं के मामले में इस महाद्वीप की विशालता के समान ही समृद्ध है, जो अपने में सुदूर उत्तर में एस्किमो से लेकर मेक्सिको की ऐज़टैक सभ्यता तक और दक्षिण में ओल्मेक और माया सभ्यताओं को अपने में समेटे हुए है।
नॉर्डिक गाथाओं के अनुसार, ग्रीनलैण्ड की खोज 900 ईस्वीं में नार्वेजियाई नाविक गुन्नजोर्न ने की थी। 980 के दशक में, आइसलैण्ड के वाइकिंग सर्वप्रथम यूरोपीय आगन्तुक थे जो निर्जन दक्षिण-पश्चिमी तट से होते हुए ग्रीनलैण्ड पहुँचे थे। 1536 में, डेनमार्क और नार्वे आधिकारिक रूप से एक हो गए और ग्रीनलैण्ड डैनिश नार्वे का एक अधीनस्थ क्षेत्र बन गया। 
वर्तमान में, स्थानीय सरकार इनूइट लोगों की है। नवम्बर 2008 में ग्रीनलैण्ड ने स्वशासन के पक्ष में मतदान किया और अब वह डेनमार्क से स्वतन्त्र होने के एक कदम और निकट है।स्थानों के नाम डैनिश से बदलकर स्थानीय भाषाओं में रखे जा रहे है। गोड्थाब, जो इस द्वीप पर डैनिश सभ्यता का केन्द्र है, अब नूक कहा जाता है, जो आभासीय सम्प्रभु सरकार की राजधानी है। 1985 में इस सरकार द्वारा ग्रीनलैण्ड के ध्वज का निर्माण डेनमार्क के ध्वज के रंगों के आधार पर किया। यद्यपि, पूर्ण सम्प्रभुता आन्दोलन ने अभी जनमत प्राप्त नहीं किया है।
इस क्षेत्र में आने वाले सर्वप्रथम लोग साइबेरिया से आए थे, जो बेरिंग की खाड़ी को पार करके यहाँ पहुँचे थे और इनके कुछ समय बाद एशिया से अन्तिम इनूइट यहाँ आए थे। यहाँ आने वाले सर्वप्रथम यूरोपीय फ़्रान्सीसी थे। अठारहवीं सदी में फ़्रान्स और इंग्लैण्ड के मध्य चल रहा विवाद यहाँ इस क्षेत्र के उपनिवेशों तक आ पहुँचा और अंग्रेज़ों और फ़्रान्सीसीयों के बीच घमासान युद्ध छिड़ गया और जिसके परिणामस्वरूप अंग्रेज़ों की विजय हुई। 1763 की पैरिस संधि के बाद न्यू फ़्रान्स या वर्तमान कनाडा एक ब्रिटिश उपनिवेश बन गया। इसके कुछ वर्षों बाद, ब्रिटेन ने औपचारिक रूप से फ़्रान्सीसी नागरिक कानून को मान्यता प्रदान की और कनाडा की फ़्रान्सीसी भाषी जनसंख्या की धार्मिक और भाषाई स्वतन्त्रता स्वीकार की।
1982 में, कनाडियाई संविधान में बहुत बड़े सुधार किए गए: ब्रिटिश उत्तर अमेरिकी अधिनियम 1867 और इसमें हुए बहुत से संशोधन 1982 में, संविधान अधिनियम बना और कनाडा का संविधान बना। हाल के वर्षों में क्यूबेक के लोगों ने राष्ट्रीय एकीकरण के मुद्दे पर बहुत कुछ बोला है। 1980 और 1995 में हुए जनमत संग्रहों में इस प्रान्त के लोगों ने प्रान्त की सम्प्रभुता पर मत दिया है और अधिकांश मदतान क्यूबैक के कनाडा में बने रहने के पक्ष में ही हुआ है।
