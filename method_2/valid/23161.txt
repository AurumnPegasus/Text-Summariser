गान्धी-फैज़ाम कॉलेज भारत में उत्तर प्रदेश के ऐतिहासिक जिला शाहजहाँपुर का एक उल्लेखनीय शिक्षा संस्थान है। गान्धी के नाम पर स्थापित यह महाविद्यालय शाहजहाँपुर नगर में ऑर्डिनेंस क्लोदिंग फैक्ट्री व रेलवे लाइन के बीच सिविल लाइन्स क्षेत्र में स्थित है।
इस महाविद्यालय की स्थापना सन् 1947 में मौलाना फज़लुर्रहमान खाँ ने की थी। सामान्यत: आम जनता में इसे जी॰ एफ कॉलेज के संक्षिप्त नाम से ही जाना जाता है। इसमें स्नातकोत्तर स्तर तक की शिक्षा दी जाती है। यह महाविद्यालय रुहेलखण्ड विश्वविद्यालय, बरेली से सम्बद्ध है। 
कला, विज्ञान, वाणिज्य और शिक्षा संकाय के अलावा इस विद्यालय में कम्प्यूटर साइंस, लाइब्रेरी विज्ञान तथा सामाजिक कार्य की शिक्षा भी दी जाती है। राष्ट्रीय मूल्यांकन एवं प्रत्यायन परिषद की टीम द्वारा महाविद्यालय के विभिन्न क्रियाकलापों की गुणवत्ता का निरीक्षण करने के उपरांत वर्ष 2014 में ग्रेड "बी" प्रदान किया गया है।
इस महाविद्यालय में कला, विज्ञान, वाणिज्य और शिक्षा संकाय के अलावा कम्प्यूटर साइंस, लाइब्रेरी साइंस, प्रबन्धन, प्रशिक्षण एवं सामाजिक कार्य के निम्न संकाय हैं:
बी॰ए॰ 
एम॰ए॰ 
बी॰एस॰सी॰ 
एम॰एस॰सी॰ 
बी॰कॉम॰
बी॰एड॰
बी॰सी॰ए॰
पी॰जी॰डी॰सी॰ए॰
बी॰बी॰ए॰
बी॰लिव॰आई॰एस॰
एम॰एस॰डब्लू॰
