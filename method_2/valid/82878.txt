सोनाली कुलकर्णी हिन्दी फिल्मों की एक प्रसिद्ध अभिनेत्री हैं। उनका जन्म पुणे में हुआ। वो हिन्दी और मराठी फ़िल्मों में काम कर चुकी हैं। वो दिल चाहता है, टैक्सी नम्बर 9211, सिंघम में अपने अभिनय के लिए जानी जाती हैं।
सोनाली का जन्म पुणे में महाराष्ट्र के एक ब्राह्मण परिवार में हुआ। उनके पिता अभियंता हैं और उनके दो भाई हैं: संदीप और संदेश। उन्होंने अपनी विद्यालयी शिक्षा अभिनव विद्यालय से पूर्ण की और फर्ग्युसन महाविद्यालय से स्नातक की शिक्षा पूर्ण की।

