डोडा नदी या स्तोद नदी भारत के जम्मू और कश्मीर राज्य के पूर्वी लद्दाख़ खण्ड के ज़ंस्कार क्षेत्र में बहने वाली एक 79 किमी लम्बी नदी है।
यह पेन्सी ला के पास स्थित द्रांग द्रुंग हिमानी से शुरु होती है जो 6,550 मीटर ऊँचे डोडा पर्वत की ढलानो से उतरती है। जम्मू और कश्मीर के डोडा ज़िले का नाम इसी पर्वत व नदी से मिलता है। यहाँ से डोडा नदी दक्षिणपूर्व कर्गिल-ज़ंस्कार राजमार्ग के साथ-साथ चलकर अक्शु, अब्रान, कुशोल और फेय की बस्तियों से गुज़रती है। फिर यह ज़ंस्कार की राजधानी पदुम में त्सराप नदी से संगम करती है और ज़ंस्कार नदी कहलाने लगती है। आगे चलकर यह सिन्धु नदी से विलय करती है।
शीत ऋतु में पेन्सी ला पर भारी हिमपात होता है और डोडा नदी भी जम जाती है।
डोडा नदी का ज़ंस्कार घाटी की कृषि में बहुत महत्व है। इसके जल से जौ, गेंहू, कूटू और मटर उगाये जाते हैं।
