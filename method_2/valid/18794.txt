निर्देशांक: 19°42′N 73°33′E / 19.7°N 73.55°E / 19.7; 73.55इगतपुरी, भारत के राज्य महाराष्ट्र के नासिक जिले में स्थित एक पर्वतीय स्थल और नगर परिषद है। यह पश्चिमी घाट पर स्थित है। इगतपुरी रेलवे स्टेशन मुंबई और नासिक रोड नामक रेलवे स्टेशनों के बीच स्थित है। सड़क मार्ग पर यह व्यस्त मुंबई-आगरा राष्ट्रीय राजमार्ग-3 पर मुंबई से 130 किमी और नासिक से 45 किमी की दूरी पर स्थित है। इगतपुरी की औसत ऊँचाई 586 मीटर है।
इगतपुरी अपने बौद्ध ध्यान विपश्यना केन्द्र और वड़ापाव के लिए प्रसिद्ध है। इगतपुरी एक प्रमुख रेलवे स्टेशन है और यहां पर विद्युतधारा में बदलाव के चलते रेलगाड़ियों के इंजन बदले जाते हैं, साथ ही यहां से चालक और गार्ड भी अपनी पालियां बदलते हैं। इंडियन रेलवे में जितने भी इगतपुरी स्तर के हैं उन सभी स्टशनों में इगतपुरी स्टेशन पर मिलने वाला भोजन सबसे उत्तम है अगर आप घुमक्कड़ प्रवर्ति के हैं तो आप के लिय इगतपुरी से अच्छी जगह कोई नहीं चारो तरफ फैले हुये पहाड़ आपका मन मोह लेते हैं प्रकृति ने अपनी पूरी ताकत लगा कर यहाँ पर अपनी छटा बिखेरी है 
भारत की जनगणना 2001 के अनुसार, इगतपुरी की जनसंख्या 31572 थी। पुरुष और महिलाओं की जनसंख्या क्रमश: 52% और 48% है। इगतपुरी की एक औसत साक्षरता दर 74% है। पुरुष साक्षरता 80% है और महिला साक्षरता 67% है। इगतपुरी की जनसंख्या का 14%, 6 वर्ष से कम उम्र के बच्चों का है।
मानसून के दौरान इगतपुरी की यात्रा एक स्वर्गिक अनुभव देती है, चारों ओर फैली हरियाली और झरने एक सुन्दर दृश्य प्रस्तुत करते हैं। कसारा और इगतपुरी स्टेशन के बीच का स्थान अत्यंत ही सुन्दर है ट्रैन इन पहाड़ो के बीच इस तरह इठलाती हुई और अपने सबसे मंद गति से चलती हुई बड़ा ही मनोरम दर्शया पर्स्तुत करती है और जब सूरज ढलता है तो पछी अपने घोसले से निकल कर सूरज को सलामी देते प्रतीत होते है अक्सर हिन्दी फिल्मों का दृश्यांकन यहां किया जाता है।
