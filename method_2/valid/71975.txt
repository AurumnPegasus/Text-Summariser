गुयुक ख़ान या गोयोक ख़ान मंगोल साम्राज्य का तीसरा ख़ागान था। वह चंगेज़ ख़ान का पोता और ओगताई ख़ान का सबसे बड़ा पुत्र था। सन् 1248 में सफ़र करते हुए अज्ञात कारणों से उसकी मृत्यु हो जाने के बाद उसके चाचा तोलुइ ख़ान का पुत्र मोंगके ख़ान ख़ागान बना।
पश्चिमी इतिहासकारों ने गुयुक ख़ान के उस समय के पोप इनोसेंट के साथ हुए पत्र-व्यवहार को काफ़ी महत्व देते हैं। पोप ने गुयुक से शिकायत की थी की उसने पोप की धार्मिक व्यवस्था के अधीन के कुछ कैथोलिक देशों पर हिंसात्मक आक्रमण किया था। गुयुक ने जवाब दिया कि मंगोलों का ध्येय विश्व पर राज करना है। उसने कहा के कि यह वही देश थे जहाँ मंगोलों द्वारा भेजे गए दूतों को मार डाला गया था और अब उन्हें सज़ा दी जा रही थी। उसने पोप से पत्र में साफ़ कहा कि 'या तो अपने सारे राजाओं को लेकर हमारे अधीन हो जाओ और हमारे आदेशों का पालन करो, वरना हम तुम्हे शत्रु मानेंगे'।
