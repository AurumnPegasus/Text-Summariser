द फास्ट एंड द फ्यूरियस 1955 की एक अमेरिकी फ़िल्म है।
ट्रक चालक फ्रैंक वेबस्टर जेल से भाग निकलता है, जहाँ वह उस हत्या के आरोप में कैद था, जो उसने की ही नहीं। कुछ समय बाद रेडियो समाचार रिपोर्टों के आधार पर कई नागरिक उसे एक छोटी कॉफी शॉप में घेर लेते हैं, लेकिन वह उनसे बच निकलता है। थोड़ी दूर जाकर ही वह कॉनी नाम की एक युवा महिला का अपहरण कर लेता है। फ्रैंक अपनी कार में कॉनी को बिठाकर निकल पड़ता है, लेकिन कॉनी कई बार बच निकलने की कोशिश करती है, जिससे परेशान होकर वह उसके साथ बहुत क्रूरता से बर्ताव करता है। दोनों का यह आपसी संघर्ष जल्दी ही प्यार में बदल जाता है।
पुलिस से बचते बचाते वे दोनों देश की सीमा पर हो रही एक स्पोर्ट्स कार रेस में पहुँचते है, और फ्रैंक रेस में शामिल होकर मेक्सिको की ओर भागने की योजना बनाता है। कॉनी का एक दोस्त, फैबर भी रेस में शामिल है और फ्रैंक के बारे में और जानने की कोशिश करता है। रेस के दौरान फ्रैंक भागने के मुकाबले दुर्घटनाग्रस्त फैबर की सहायता करने का निश्चय करता है, लेकिन कॉनी फ्रैंक की मेक्सिको पहुंचने की योजना के बारे में पुलिस को बता देती है, ताकि वह मुकदमे के बाद बरी हो जाए। आखिरी पल में, फ्रैंक भी उसके फैसले से सहमत हो जाता है, और पुलिस उसे पकड़ लेती है।
