बारोवारी पश्चिम बंगाल और बांग्लादेश में त्योहारों के अवसर पर जनता से एकत्रित किए गए चंदे के साथ आयोजित सामूहिक पूजा और उत्सव को कहते हैं। दुर्गा पूजा के दिनों में बंगाल-भर में कई मोहल्लों में बारोवारियाँ संगठित होती हैं।
कहा जाता है कि 1790 ईसवी या उसके आसपास किसी मोहल्ले में रहने वाले कुछ परिवारों में दुर्गा पूजा के दौरान आपसी अनबन हो गई जिस वजह से उन परिवारों के कुछ पुरुषों को पारिवारिक पूजा में हिस्सा नहीं लेने दिया गया। ऐसे बाराह दोस्तों ने मिलकर स्वयं ही एक सामूहिक पूजा आयोजित करी और यह मोहल्ले में इतनी लोकप्रिय रही कि ऐसी समितियाँ बनाकर उत्सव आयोजित करना बंगाल में आम हो गया। क्योंकि यह सबसे 12 यारों ने आयोजित करी थी, इसलिये इसका नाम 'बारोयारी' हो गया, जो समय के साथ बिगड़कर 'बारोवारी' बन गया।
