धनगर समाज प्राचीन भारत में धन का तात्पर्य था पशुओं से पशुओं में प्राचीन से धनगर समाज भेड़ बकरी एवं उनकी ऊन से कम्बल बनाकर बेचने का कार्य करते थे। वर्तमान में जंगलो में भेड़ ,बकरी चराने के लिए कम जंगल होने के कारण धनगर जाति के लोग इस व्यवसाय को छोड़ते जा रहे है, परंतु प्राचीन काल से ही धनगर समाज को भेड़ बकरियों चरवाहा के रुप में जाना जाता रहा है।सत्ररहवीं शदी के इंदौर नरेश श्री मल्हार राव होल्कर की जाति जो तत्कालीन अंग्रेज सरकार के गजेटियर में धनगर अंकित है।
सन् 1891की जनगणना के अनुसार उत्तर प्रदेश में धनगर जाति की जनसंख्या लगभग 8.50 लाख है।
1905 के आगरा गजेटियर में धनगर जाति का वाकायदा उल्लेख किया गया है।
1931 की जनगणना में धनगर जाति उल्लिखित है।
भारत सरकार के विभिन्न शासनादेश यथा 1950, 1955, 1974 में धनगर जाति वर्णित है।
हाइकोर्ट के आदेश 2006 में धनगर को गडरिया की एक उपजाति के रुप में परिभाषित किया गया है।
राष्ट्रीय अनुसूचित जाति आयोग भारत सरकार के आदेश 2013 में धनगर जाति को प्रमाणपत्र जारी कराने के लिए कहा गया है।
2014 में जनपद बुलंदशहर,2015 में जनपद अमरोहा व 2017 में मुरादाबाद मण्डल में हुई स्थलीय जांच पड़ताल के बाद पायी गई धनगर जाति को धनगर जाति प्रमाण पत्र जारी करने के लिए कहा गया है। धनगर जाति के लोगो का मुख्य व्यवसाय भेड़ ,बकरी पालना एवं उनके बालो से कम्बल बनाकर बेचना रहा है। उपजातियाँ भी अनेक शाखाओं में विभक्त रहती है और इनमें भी उच्चता तथा निम्नता का एक क्रम होता है जो विशेष रूप से विवाह संबंधों में व्यक्त होता है। धनगर व नीखर के आपस मे वैवाहिक सम्बन्ध नहींं होते हैंं। व रीति रिवाज भी भिन्न होते है व खान-पान का सम्बन्ध नही होता है । नीखर लोग अपने को धनगर से उच्च मानते है । भारतीय संविधान के अनुच्छेद 341 के अनुसार पिछड़ी जाति की अनेक उपजातियो को भाषा, भेषभूषा, रहन सहन ,खान पीन,रीति रिवाजों व ऊंच, नीच के आधार पर अनुसूचित जातियों के रूप में वर्गीकृत किया गया है । उदाहरण के तौर उत्तर प्रदेश में गड़रिया की मुख्यतया दो उपजातियां पाई जाती है:
1-नीखर 
2-धनगर 
भारतीय संविधान के अनुच्छेद 341 में वर्णित व्यवस्था के अनुसार उत्तर प्रदेश में अनुसूचित जातियों की सूची में केवल धनगर उपजाति को ही धनगर जाति के रूप में क्रमांक संख्या 27 पर अधिसूचित किया गया है।प्रायः यह भी देखने मे आया है कि धनगर जाति के अधिकांश लोग जातिगत हीन भावना से बचने के लिए पाल, बघेल शब्दो का प्रयोग करते है।
