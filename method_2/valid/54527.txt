बेशर्म अभिनव कश्यप द्वारा निर्देशित 2013 में प्रदर्शित बॉलीवुड की रोमांटिक एक्शन हास्य फ़िल्म है। रणबीर कपूर 'बेशर्म' में सेल्यूलाइड में वापस आ रहे हैं जिसमें उनके साथ पल्लवी शारदा ने अभिनय किया है और 2 अक्टूबर 2013 को जारी की गयी।
बबली अल्पकालिक कार चोर है। उसका मंत्र "ना सम्मान का मोह, ना अपमान का भय" है। बबली को तारा से प्यार हो जाता है लेकिन वह उसकी तरह नहीं है। बबली का पिछा इन्सपेक्टर चुलबुल चौटाला और उसकी पत्नी, हैड कांस्टेबल बुलबुल चौटाला कर रहे हैं। तारा बबली के लिए दुवा करती है कि वह बदल जाये और एक अच्छा आदमी बन जाये लेकिन वो आसानी से बबली की जिन्दगी में नहीं आती है।
फ़िल्म बेशर्म का संगीत ललित-पण्डित ने तैयार किया है और गीत राजीव बार्नवाल, निखत खान और हिमांशु किशन मेहरा के हैं जो 14 अगस्त 2013 को जारी किया गया और 26 अगस्त 2013 को सीडी और एमपी3 साइटों पर जारी किया। गाना "लव की घण्टी" पहले ही एकल गीत के रूप में एमपी3 साइटों पर जारी किया गया। बाद में फ़िल्म का आधिकारिक संगीत टी-सिरिज की वेबसाइट पर जारी किया गया।
बेशर्म को समालोचकों से मिली जुली प्रतिक्रिया मिली। टाईम्स ऑफ़ इण्डिया पर मधुरीता मुखर्जी ने इसे 5 में से 3.5 सितारे देते हुए लिखा कि निर्देशक "ने अनुभव किया कि मनोरंजन की शक्ति निरे 3क पर निर्भर करती है।" बॉलीवुड हंगामा के तरण आदर्श फ़िल्म को 5 में से केवल 1.5 सितारे देते हुए लिखते हैं कि फिल्म "चमकने वाली सभी वस्तुएँ सोना नहीं होती' कहावत को पूर्णत सिद्ध करती है। फ़िल्म पूर्णतया निराशाजनक है।" कोईमोई के मोहर बसु ने फ़िल्म को 5 में से 2.5 सितारे देते हुए लिखा है कि "बेशर्म में बहुत कमिया हैं और इसे देखना पैसे की बर्बादी के अलावा और कुछ नहीं है।"
बेशर्म को पहले दिन बहुत अच्छी शुरुआत मिली।
