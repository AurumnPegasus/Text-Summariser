विएतनाम एयरलाइन्स, विएतनाम की शासकीय एयरलाइन्स है। 1956 में विएतनाम सिविल असोसियेशन के नाम से स्थापित इस एयरलाइन्स का एप्रिल 1989 में राजकीयकरण किया गया और यह एक पूर्णतः सरकार के स्वामित्व वाला प्रतिष्ठान बन गया। इसका मुख्य कार्यालय लोंग बीएन डिस्ट्रिक्ट, हनोई में स्थित है और इसके मुख्य आधार स्थल नोई बाई इंटरनॅशनल एयरपोर्ट ओर टन सोन न्हत इंटरनॅशनल एयरपोर्ट पर स्थित है। यह एयरलाइन 17 देशो के 52 गंतव्यों के लिए उड़ाने परिचालित करता है। 
अपनी शुरुआत से लेकर 1990 के दसक के आरंभिक सालों तक यह एयरलाइन्स विमानन जगत में काफ़ी छोटा स्थान रहती थी और इसके साथ देश की सामाजिक- आर्थिक और राजनैतिक परिस्थितियों सहित कई तरह की बाध्यताएँ जुड़ी हुई थी। युनाइटेड स्टेट्स के साथ विएतनाम के संबंधो में सुधार के बाद हीं विएतनाम एयरलाइन्स को अपने परिचालन के विस्तार, उत्पादों एवं सेवायों में बेहतरी और पुराने हो चले उड़ान दस्ते की आधुनिकरण का मौका मिला। 
1996 में विएतनाम की सरकार ने 20 सेवा कंपनियों को एक साथ विएतनाम एयरलाइन्स कॉर्पोरेशन के नामे से इकट्ठा किया और विएतनाम एयरलाइन्स इसका केंद्र बिंदु बना। 2010 में इस कॉर्पोरेशन को एक लिमिटेड लाइयबिलिटी कंपनी के रूप में पुनर्गठित किया गया और इसका नाम विएतनाम एयरलाइन्स कंपनी लिमिटेड हो गया। एक सात सदस्यों वाला प्रबंधन दल - जिसके सदस्य विएतनाम के प्रधानमंत्री द्वारा मनोनीत किए जाते हैं - इस नयी कंपनी की देखभाल करता है। 
यात्री परिवहन ही कंपनी का मुख्य कार्य बना हुआ है और विएतनाम एयरलाइन्स देश के आर्थिक विकास में महत्वपूर्ण भमिका निभा रही है। इसके पास दक्षिणी विएतनाम की एक क्षेत्रीय एयरलाइन्स विएतनाम एयर सर्विस कंपनी का 100% स्वामित्व है। इसके अलावा यह लो-कॉस्ट कॅरियर जेट्स्टर पेसिफिक एयरलाइन्स और कंबोडिया की राजकीय एयरलाइन कांबोडिया आन्ग्कोर एयर में भी भागीदार है। इसके अतिरिक्त कंपनी अपनी सहयोगी प्रतिष्ठानों जैसे कि विएतनाम एयरलाइन्स इंजिनियरिंग कंपनी और विएतनाम एयरलाइन्स केटरर्स के मध्यम से विमान के अंदर की ख़ान-पान और विमानो के रखरखाव तथा निरीक्षण के द्वारा अतिरिक्त आय भी प्राप्त करती है। कंपनी ने विमान पट्टे पर देने और एयरपोर्ट ग्राउंड-सर्विसिंग इंडस्ट्रीस में भी निवेश किया है और अब यह विमान के छोटे कल-पुर्ज़े बनाने के काम में भी हाथ आजमाना चाहती है। इसके पास एक मालवाहक एयरलाइन्स विएतनाम एयरलाइन्स कार्गो का भी स्वामित्व और परिचालन अधिकार है। 
जून 2010 में विएतनाम एयरलाइन्स स्काइ टीम समूह का सदस्य बन गया। ऐसा करना वाला यह दक्षिण पूर्व एशिया की पहली एयरलाइन्स थी। 
विएतनाम एयरलाइन्स की सेवाओं का तंत्र पूर्व एशिया, दक्षिण-पूर्व एशिया, युरोप और ओशीयेनिया में फैला हुआ है। यह 21 घरेलू और 28 अंतरराष्ट्रीय गंतव्यों के लिए रोजाना 300 उड़ाने भरती है। इसके अतिरिक्त इसके कई दूसरे एयरलाइन्स से कोड शेअर अग्रीमेंट्स हैं जिनके द्वारा यह उत्तरी अमेरिका तक के कई मार्गो पर सेवा प्रदान करती है।
दिसंबर 2015 की जानकारी के अनुसार विएतनाम एयरलाइन्स के पास 99 विमानो का उड़ान दस्ता था। इनमे से कई विमान कांबोडिया आन्ग्कोर एयर और वॅस्को को पट्टे पर दिए गये हैं। अगर इन विमानो को विएतनाम एयरलाइन्स का अंग ना माना जाए तब भी इसके पास 77 विमानों का दस्ता है जिनकी औसत आयु 5.1 वर्ष थी। एयरलाइन्स का 2015 के अंत तक 110 विमान की क्षमता हासिल करने का लक्ष्य था। 
