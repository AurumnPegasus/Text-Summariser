वर्षामापी एक ऐसी युक्ति है जो वर्षा की मात्रा की माप करता है। मौसमविज्ञानी इसका बहुत उपयोग करते हैं। 
लगभग 500 ईसापूर्व यूनान के लोगों द्वारा वर्षा की मात्रा का व्यौरा रखने की पुष्टि हुई है। उसके लगभग सौ वर्ष बाद भारत में भी कटोरा का प्रयोग करके वर्षा की मात्रा मापने के बारे में जानकारी है। इस तरह के आंकड़े का प्रयोग संभावित विकास के बारे में भविष्यवाणी करने एवं उसके अनुसार भू-कर लगाने के काम आता था। कौटिल्य के अर्थशास्त्र में इस तरह के प्रमान मौजूद हैं।
सन् 1662 ई में ब्रिटेन के क्रिस्टोफर रेन ने पहला टिपिंग बकेत वर्षामापी विकसित किया।
वर्षा की माप मिलीमीटर में की जाती है। इसका सिद्धान्त बहुत सरल है। इसके लिये एक चौड़े मुंह का बर्तन प्रयोग में लाया जाता है जिसका पेंदी से लेकर उपर तक का क्राससेक्शन समान हो। इसको ऐसी जगह पर रख दिया जाता है जहाँ वर्षा का जल बिना किसी व्यवधान के इसमें गिरता रहे। किसी निर्धारित समयावधि में इसमें एकत्र द्रव की उँचाई ही उस अवधि में वर्षा की माप कहलाती है।
कई तरह के वर्षामापी उपयोग में आते हैं। इनमें चिन्हांकित बेलन, भाराधारित वर्षामापी, टिपिंग बकेट वर्षामापी तथा भूमिगत गड्ढे शामिल हैं। 
