गूगूश, जिनका असली नाम फ़ाएग़ेह आतशीन है, एक प्रसिद्ध ईरानी गायिका व अभिनेत्री हैं। वे ईरानी पॉप संगीत में अपने दिए योगदानों के लिए जानी जाती हैं लेकिन उन्होनें 1950-1980 काल में कई ईरानी फ़िल्मों में भी अदाकारी की थी। वे ईरान और मध्य एशिया की सबसे मशहूर गायिका मानी जाती हैं और इस पूरे प्रदेश में अफ़ग़ानिस्तान तक उनकी ख्याति फैली हुई है। 1979 की ईरानी क्रान्ती के बाद महिला गायिकाओं पर पाबंदी लग गई थी लेकिन उन्होनें फिर भी ईरान न छोड़ा, हालांकि उसके बाद वहाँ प्रदर्शन करना बंद कर दिया। इसके बावजूद उनकी प्रसिद्धी बढ़ती रही है। वर्तमान में वे 'गूगूश म्यूज़िक अकैडमी' नामक फ़ारसी भाषा का टेलिविज़न संगीत मुक़ाबला चलाती हैं। मूल रूप से उनका परिवार अज़रबैजान से था।
