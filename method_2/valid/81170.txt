हंटरवाली मुम्बई की वाडिया मूविटोन द्वार निर्मित 1935 की एक हिन्दी स्टंट फिल्म है जिसमें मेरी एन इवांस, जो निडर नाडिया के नाम से पुकारी जाती थीं, ने मुख्य किरदार निभाया था। इस फिल्म के जरिये वाडिया मूविटोन के नाडिया व वाडिया बंधु खासे नामचीन हो गये। हंटरवाली नाडिया के लिये मुख्य भूमिका में पहली फिल्म थी। उन्होंने फिल्म में कई स्टंट खुद किये जिसके कारण दर्शकों से उन्हें काफी सराहना मिली और यह फिल्म सुपरहिट हुई। हंटरवाली की बेटी इस फिल्म की अगली कड़ी है।
