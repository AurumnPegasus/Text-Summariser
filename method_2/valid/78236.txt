अचानक 1973 में बनी हिन्दी भाषा की फिल्म है।
“अचानक” गुलजार द्वारा निर्देशित एक थ्रिलर फिल्म है। अचानक एक सीधा सपाट क्राइम थ्रिलर नहीं है बल्कि इस फिल्म में एक साथ कई फिल्में बसती हैं। फिल्म का एक हिस्सा है जहाँ फौजी ट्रेनिंग पाते नायक के क्रियाकलापों द्वारा कामेडी और रोमांस फिल्म में नजर आता है। 
फिल्म का एक अन्य हिस्सा पचास के दशक के अंत में हुये बहुचर्चित या कुख्यात हत्याकांड, जिसमें एक नेवी ऑफीसर कवस एम नानावटी, उनकी विदेशी पत्नी सिल्विया और उसके भारतीय प्रेमी प्रेम आहुजा का त्रिकोण शामिल था, से प्रेरित है। अचानक का नायक भी उस केस की तरह अपनी पत्नी को अपने ही जिगरी दोस्त के साथ प्रेम लीला रचाते हुये देखकर प्रेमी को मार डालता है। पर उस केस से अलग अपनी पत्नी से बेहद प्रेम करने वाला फौजी अफसर अपनी पत्नी को भी मार डालता है। अचानक एक अस्पताल में जा पहुँचती है 
एक थ्रिलर के तौर पर फिल्म के कथानक में कुछ कमियाँ हैं पर दृष्यों के निर्माण और उनके प्रस्तुतीकरण में अच्छी कसावट है और उनके प्रस्तुतीकरण में कमी नहीं दिखती। अचानक एक अस्पताल में भी जा पहुँचती है जहाँ घायल नायक को मौत के मँह में से निकाल लाने की जिम्मेदारी डाक्टर्स पर आ पड़ती है और वे उसे बचा भी लेते हैं परन्तु मौत की सजा पाये नायक को कानून फिर से अपनी कैद में जकड़ लेता है और फिल्म मौत की सजा के ऊपर भी सवाल उठाती है।
कुछ कमियों के बावजूद अचानक हिन्दी सिनेमा के ऐसे चुनींदा थ्रिलर्स में आता है जिन्हे कुछ समय के अंतराल के बाद पुन: देखा जा सकता है।
