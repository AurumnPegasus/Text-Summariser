क्रिस्टोफर निकोलस सरान्टाकोस, जो अपने मंच-नाम क्रिस एंजल के नाम से जाने जाते हैं, एक अमरीकी जादूगर और अभिनेता हैं। वे क्रिस एंजल माइंडफ्रीक नामक एक अति उच्च रेटिंग प्राप्त टेलिविज़न शो में अपने अभिनय से तथा सर्क दू सोलेल के साथ मिलकर लक्सर कसीनो, लास वेगास और नेवाडा में किये अपने क्रिस ऐंजल बिलीव के लाइव पर्फौर्मंस से बहुत प्रख्यात हुए. उन्हें पांच बार 'वर्ष का जादूगर' का अवॉर्ड प्राप्त हुआ।
उन्होंने डब्ल्यूडब्ल्यूई आरएडब्ल्यू, दि ओपरा विनफ्रे शो, द लेट लेट शो विथ क्रेग फर्ग्यूसन, द मेगन मुलैली शो, दि एलन शो, एवीएन अवॉर्ड्स शो 2007 और लैरी किंग लाइव ऑन सीएनएन जैसे अनेकों शो में अतिथि कलाकार के रूप में काम किया है।
जॉन और दिमित्रा सरनटकोस के सुपुत्र क्रिस्टोफर निकोलस सरनटकोस और इनके दो भाईओं, कॉस्टा और जे. डी. का लालन-पालन ईस्ट मेडो, लांग आयलैंड, न्यू यॉर्क में हुआ।उनके पिता एक रेस्तरां और डॉनट की दुकान के मालिक थे और 1998 में कैंसर से मरने से पहले तक अपने निजी फिटनेस के प्रति पूरी तरह समर्पित थे। 'क्रिस एंजल बायोग्राफ़ी'), लास वेगास सन, 20 नवम्बर 2009 को स्वीकृति प्राप्त. एंजल को 7 साल की उम्र में पहली बार उनकी चाची स्टेला ने ताश के पत्तों से जादू करना सिखाया. उसके बाद तो जादूगरी में उनकी दिलचस्पी बढ़ती ही गई और ईस्ट मेडो हाई स्कूल से उत्तीर्ण होने के बाद तो आगे विश्वविद्यालय की पढ़ाई करने में उनकी बिलकुल रूचि नहीं थी। एक पेशेवर जादूगर बनना ही उनका लक्ष्य था।
क्रिस एंजल, ए ऐंड ई नेटवर्क के क्रिस एंजल माइंडफ्रीक शो के स्टार और निर्माता दोनों ही हैं। द अलादीन पर इस शो के सीज़न 1 और 2 का चित्रीकरण लास वेगास में और सीज़न 3 का चित्रीकरण लक्सर लास वेगास में किया गया था। इस शो का प्रीमियर 20 जुलाई 2005 को हुआ था और उनकी जादूगरी में पानी पर चलना, ) लक्सर होटल से हवा में ऊपर उठना, दो इमारतों के बीच ऐसे मंडराना कि लैम्बौर्गिनी ग़ायब हो जाए, एक सी4 क्रेट के विस्फोट में जीवित बचना, दर्शकों की आंखों के सामने ख़ुद को दो हिस्सों में काटना और कांच के बिस्तर पर पेट के बल लेटकर अपने ऊपर से स्टीमरोलर चलवाना शामिल थे। सीज़न 3 में उन्होंने चलती कार से कूद कर नाम कमाया. लेकिन एंजल घायल हुए और 3 हफ़्तों के लिए उन्हें अपने शो का निर्माण कार्य स्थगित करना पड़ा.
वैसे शो में दिखाए करतबों में कैमरा, सम्पादन और कठपुतलियों का इस्तेमाल करने के लिए उस की काफी आलोचना हुई दरअसल उन करतबों को दर्शकों की आंखों के सामने करना संभव नहीं था।
क्रिस एंजल ने सर्क दू सोलेल के सहयोग से क्रिस एंजल बिलीव का निर्माण किया और लास वेगास के होटल 'लक्सर लास वेगास' से इसका सीधा प्रसारण किया गया। इस शो के स्टार थे क्रिस एंजल जिन्हें इस शो के "सह-लेखक, जादूगर व डिज़ायनर, मूल-परिकल्पना के निर्माता और स्टार" के रूप में विज्ञापित किया गया।
एंजल ने अपने इस शो का निर्माण मूलतः ब्रॉडवे तथा अन्य कसीनो में प्रस्तुत करने के लिए किया था। आखिरकार, जब उन्होंने सर्क दू सोलेल और लक्सर की मूल कंपनी एमजीएम मिराज के साथ एक साझेदारी स्थापित की तब बिलीव का निर्माण संभव हो सका, जिन्होंने इस शो को 100 लाख डॉलर की आर्थिक सहायता दी। 
कई बार विलंबन के बाद, आखिर यह तय हुआ कि सितम्बर के अंत में कुछ प्रीव्यू शो करने के बाद 31 अक्टूबर 2008 को शो का भव्य उद्‍घाटन किया जाएगा. प्रारंभिक प्रीव्यू के प्रति दर्शकों की प्रतिक्रिया नकारात्मक रही क्योंकि उन्हें शो कुछ पसंद नहीं आया। जब शो का उदघाटन हुआ तब भी काफी कड़ी समीक्षा हुई जिसमें कहा गया कि एंजल जिस जादू के लिए जाने जाते हैं उसकी कमी थी और मुख्य विषय भी उलझन पैदा करने वाला और बहुत ही अरुचिकर था। समीक्षकों का मानना था कि अपनी क्षमता के अनुरूप प्रदर्शन करने में न तो एंजल सफल हो पाए और न ही सर्क दू सोलेल.
अप्रैल 2009 में, एंजल ने बिलीव के एक प्रदर्शन को दर्शकों में बैठे पेरेज़ हिल्टन की "अश्लील छींटाकशियों से अपमानित" होकर समाप्त किया। कहा गया कि हिल्टन ने प्रदर्शन के दौरान ट्वीटर के ज़रिये अपने प्रशंसकों को यह सन्देश भेजा कि शो "बहुत ही बकवास" है और वे शो देखने के बजाय "दांतों के जड़ों की चिकित्सा" करवाना पसंद करेंगे और प्रदर्शन के समाप्त होने तक एंजल को इस बात की भनक मिल चुकी थी। आखिर सर्क दू सोलेल ने एंजल की करतूत के लिए हिल्टन से माफ़ी मांगी.
अक्टूबर 2007 से वे और यूरी गेलर 'फिनौमिनन' शो में जज बनकर आने लगे और शो के बारे में सीएनएन पर दिए एक साक्षात्कार में उन्होंने लैरी किंग से कहा कि "मेरी जानकारी में ऐसा कोई भी व्यक्ति नहीं है जो कोई अलौकिक या आत्मिक या मृत व्यक्ति से बात करने जैसे करतब दिखा सकता हो. और मैंने यही कहा था कि फिनौमिनन में मैं ये सारे करतब करके दिखाऊंगा. उस शो पर अगर कोई भी, अलौकिक आत्मिक करतब करने की क्षमता रखने का दावा करता है तो मैं वहीं के वहीं, टेलिविज़न पर ही भांडा फोड़ दूंगा."
रियालिटी शो फिनौमिनन के 31 अक्टूबर 2007 को प्रसारित हुए एपिसोड में पैरानौर्मलिस्ट जिम कॉलहन ने ताला लगे बक्से में रखी वस्तुओं को जानने के उद्देश्य से लेखक रेमंड हिल का आह्वान करने का प्रदर्शन किया। हालांकि, सहयोगी जज यूरी गेलर ने प्रदर्शन की प्रशंसा की लेकिन एंजल ने प्रदर्शन को "हास्यास्पद" बताया और फिर उन्होंने अपनी जेब से दो लिफ़ाफ़े निकाले तथा कॉलहन और गेलर दोनों को चुनौती दी कि वे उन लिफ़ाफ़ों में बंद सामग्रियों का अंदाज़ लगाएं, साथ ही उन्होंने घोषित किया कि वे अपनी संपत्ति में से 1 लाख डॉलर उस व्यक्ति को देंगे जो लिफ़ाफ़ों में बंद सामग्रियों को सही-सही पहचान सकेगा. इससे कॉलहन और एंजल के बीच बहस छिड़ गयी जिसके दौरान कॉलहन एंजल की तरफ बढ़े और उन्हें एक "सैद्धांतिक धर्मांध" बताकर उनकी निंदा की, दोनों में हो रही तू-तू मैं-मैं के समय पर ही शो में एक कमर्शियल ब्रेक ले लिया गया। उसके बाद एंजल ने एक लिफ़ाफ़े की सामग्रियों का ख़ुलासा किया और अनावरण के दौरान एक बार फिर गेलर को चुनौती दी. जवाब में गेलर ने कहा, "हालांकि हम दोनों की जन्म-तारीख में सिर्फ़ एक दिन का अंतर है - मैं 20 दिसम्बर को पैदा हुआ था और तुम 19 दिसम्बर को फिर भी हम दोनों के बीच काफी वर्षों - 40 वर्ष का फ़ासला है, जब मैंने चम्मच को मोड़ने का करतब दिखाया था उस समय तुम सिर्फ़ एक वर्ष के थे। .." क्रिस एंजल ने उनकी बात को काटते हुए कहा, "मैं समझता हूं कि इसका मतलब 'नहीं'," है और उन्होंने लिफ़ाफ़े को खोलने लगे. लिफ़ाफ़े में एक इंडेक्स कार्ड था जिस पर "911" छपा हुआ था जो 11 सितम्बर 2001 की ओर संकेत करता था। क्रिस का कहना था कि "यदि 10 सितम्बर को किसी ने इस बात की भविष्यवाणी की होती कि 11 सितम्बर की घटना घटने वाली है तो हज़ारों जानें बचाई जा सकतीं थीं". गेलर के कुछ समर्थकों का कहना है कि गेलर ने एक और 19 संख्या का उल्लेख किया था और चूंकि संख्याएं सही थीं इसलिए वे इसे ही गेलर की सफलता मानते हैं। दरअसल गेलर ने अपने भाषण में पांच संख्याओं और दिसम्बर के महीने का उल्लेख किया था। दूसरे लिफ़ाफ़े की सामग्रियों का ख़ुलासा क्रिस एंजल: माइंडफ्रीक के सीज़न 4 के पहले एपिसोड में होना तय हुआ था। लेकिन उस दूसरे लिफ़ाफ़े की सामग्रियों का ख़ुलासा कभी हो ही नहीं पाया और इस तरह वह आज तक एक रहस्य बन कर रह गया है।
2002 में, एंजल ने लम्बे अरसे की अपनी प्रेमिका जोऍन विन्खार्ट से ब्याह रचाया. पर चार साल बाद इस दम्पति ने तलाक़ के लिए अर्ज़ी दर्ज़ दी। हालांकि उसके बाद भी एंजल, ज़िंदा दफनाने वाले जादूई करतब में अपनी पत्नी के साथ नज़र आये थे पर उन्होंने उनका परिचय अपनी पत्नी के रूप में नहीं कराया. बल्कि उनकी पहचान "क्रिस गर्ल" के नाम से होती थी। तलाक़ की कार्यवाही के दौरान एंजल की त्यक्त पत्नी के वकील का कहना था कि एंजल के करीयर की प्रगति को ध्यान में रखते हुए उन दोनों के रिश्ते को गुप्त रखा गया था।
नवंबर 2008 में एंजल, ह्यू हेफ्नर की पूर्व प्रेमिका हॉली मैडिसन से मेल-जोल बढ़ाने लगे। यह रिश्ता फरवरी 2009 में समाप्त हो गया।
पुस्तकें 
संगीत 
Alexander · Theodore Annemann · Carl Ballantine · David Bamberg · Tobias Bamberg · David Berglas · Harry Blackstone, Jr. · Harry Blackstone, Sr. · J.B. Bobo · Kuda Bux · Chan Canasta · Cardini · Charles Joseph Carter · Tommy Cooper · Joseph Dunninger · Br. John Hamman · Doug Henning · Alexander Herrmann · Black Herman · Harry Houdini · Burling Hull · Harry Kellar · Al Koran · Max Malini · John Nevil Maskelyne · Jean Eugène Robert-Houdin · P. C. Sorcar · Tony Slydini · Howard Thurston · Dai Vernon · The Zancigs · Herb Zarrow
Ed Alonzo · Criss Angel · Guy Bavli · The Amazing Johnathan · Herbert L. Becker · David Blaine · Derren Brown · Brian Brushwood · Lance Burton · David Copperfield · Rudy Coby · Paul Daniels · Dorothy Dietrich · Ahmed El Bayed · Terry Evanswood · Lennart Green · Ricky Jay · Mac King · Hans Klok · Luis de Matos · Jeff McBride · Gopinath Muthukad · David Nixon · The Pendragons · James Randi · Siegfried & Roy · Jerry Sadowitz · Cyril Takayama · Juan Tamariz · Penn & Teller · Val Valentino
American · Australian · Austrian · Bangladeshi · Belgian · British · Canadian · Dutch · Finnish · French · German · Indian · Irish · Israeli · Italian · New Zealand · Saudi Arabian · Singaporean · Spanish · Swedish · Ukrainian
