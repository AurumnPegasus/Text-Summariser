राजेन्द्र मल लोढ़ा

राजेन्द्र मल लोढ़ा भारत के मुख्य न्यायाधीश हैं। उन्होंने 27 अप्रैल 2014 को उच्चतम न्यायालय के 41 वे मुख्य न्यायाधीश के रूप में पदभार ग्रहण किया। 17 दिसम्बर 2008 को भारत का उच्चतम न्यायालय के न्यायाधीश बने।
वह राजस्थान के जोधपुर मूल निवासी हैं। उन के पिता श्री के एम लोढ़ा राजस्थान उच्च न्यायालय के न्यायाधीश थे। उन्होंने विज्ञान स्नातक, विधि स्नातक की शिक्षा जोधपुर विश्वविद्यालय से प्राप्त की।
एक वकील के रूप में वे फरवरी 1973 बार कौन्सिल ऑफ राजस्थान से जुड़े। 31 जनवरी 1994 को उन्हें राजस्थान उच्च न्यायालय में न्ययाधीश नियुक्त किया गया। फरवरी 16, 1994 को उनका स्थानांतरण मुंबई उच्च न्यायालय में हुआ तथा 2 फ़रवरी 2007 को वापिस राजस्थान उच्च न्यायालय जोधपुर में हो गया। 13 मई 2008 को आपकी नियुक्ति पटना उच्च न्यायालय के मुख्य न्यायाधीश के रूप में हुई तथा 17 दिसम्बर 2008 से भारत का उच्चतम न्यायालय में न्यायाधीश बने। वर्तमान में भारत के मुख्य न्यायाधीश के तौर पर 27 अप्रैल 2014 को पदभार सम्भाला।
