अरुषा उत्तरी तंजानिया के अरुषा क्षेत्र का राजधानी शहर है। 2007 की जनगणना अनुसार यहाँ की अनुमानित जनसंख्या 1,288,088, जिसमें शेष अरुषा जिले के 516,000 लोग भी सम्मिलित हैं। अरुषा नगर अफ़्रीका के कुछ प्रसिद्ध दृश्यों एवं राष्ट्रीय उद्यानों से घिरा हुआ है। ग्रेट रिफ़्ट घाटी के पूर्वी शाखा के पूर्वी सिरे पर स्थित माउण्ट मेरु पर्वत की तलहटी में बसे अरुषा शहर में समशीतोष्ण जलवायु रहती है। नगर के निकट ही सरेन्गेती, न्गोरोंगोरो क्रेटर, मन्यारा झील, ओल्दुवई गॉर्ज, ऐरंगिर राष्ट्रीय उद्यान, एवं किलिमंजारो पर्वत तथा माउण्ट मेरु पर अरुषा राष्ट्रीय उद्यान स्थित हैं। इसलिए ही यह अपने जंगल सफ़ारी केलिए जग भर प्रसिद्ध है। भूमध्य रेखा के नज़दीक़ होने के बावजूद यहाँ का मौसम इसकी ऊँचाई के कारण वर्ष भर सुहाना बना रहता है।
अरुषा एक प्रधान अन्तर्राष्ट्रीय राजनयिक केन्द्र भी है। इसे पूर्वी अफ़्रीकी समुदाय द्वारा अघोषित राजधानी के रूप में देखा जाता रहा है। 1994 से नगर ने रवांडा के अन्तर्राष्ट्रीय अपराध न्यायालय की भी मेजबानी करता आ रहा है। यह एक बहुसंस्कृतीय शहर है जिसमें मिश्रित पृष्ठभूमि वाली तंजानियाई आबादी का बाहुल्य होने के साथ साथ ही अरब-तंजानियी एवं भारतीय-तंजानियाई आबादी के अलावा लघुसंख्या में श्वेत यूरोपियाई एवं श्वेत अमरीकी अल्पसंख्यक जनसंख्या हैं। अरुषा की धार्मिक अनुपातों में कैथोलिक, एंग्लिकन, यहूदी, मुसलमान एवं हिन्दु हैं। 
इस नगर की स्थापना जर्मन उपनिवेशवादियों ने 1900 में की थी, जब यह क्षेत्र जर्मन ईस्ट अफ़्रीका का भाग हुआ करता था। एक दुर्ग या गढ़ रूपी कस्बे के रूप में इसका नाम यहां की एक स्थानीय जनजाति वा-अरुषा के नाम पर रखा गया था। वा-अरुषा को मासई लोग लारुसा भी बोलते हैं।
जर्मन सैन्य दुर्ग, बोमा, जिसमें मैक्सिम मशीन गन स्थापित थी; वर्ष 1901 में पूर्ण हुआ था। यहाँ के पहले कमाण्डर पहले लेफ़्टिनेंट जॉर्ज कुस्टर थे, जिन्हें लोग रोषपूर्वक स्वाहिली भाषा में "ब्वाना फ़िसी" अर्थात "श्रीमान भेड़िया" बुलाते थे। 1903 के बाद अरुषा जल्द ही एक महत्त्वपूर्ण व्यापार केन्द्र में बदल गया, जहाँ लगभग दो दर्जन से अधिक भारतीय एवं अरबी दुकानें बन गयं जहाम वर्तमान बोमा रोड है।
1960 के दशक में एक फ़िल्म हटारी! मोमेल्ला में फ़िल्मायी गयी जिसमें जॉन वायन ने भी भूमिका की थी।
अरुषा आधुनिक तंजानिया के इतिहास में महत्त्वपूर्ण स्थान रखता है। 1961 में टंगान्यिका की स्वतंत्रता के आधिकारिक दस्तावेज यूनाइटेड किंगडम द्वारा यहीं हस्ताक्षर किये गए थे। इसके अलावा अरुषा घोषणा भी 1967 में यहीं हस्ताक्षर की गयी थी।
1994 में संयुक्त राष्ट्र सुरक्षा परिषद ने अपने प्रस्ताव-955 द्वारा 8 नवम्बर 1994 को तय किया कि अरुषा इन्टरनेशनल क्रिमिनल ट्राइब्युनल फ़ॉर रवाण्डा की मेज़बानी करेगा। अरुषा में ट्राइब्युनल की स्थापना एवं इससे जुड़े विदेशी कर्मचारियों एवं अधिकारियों के बसने से यहाँ की स्थानीय अर्थ-व्यवस्था पर भी पभाव पड़ा, जिसके कारण यहां के निवासियों की जीवनयापन लागत में निरंतर बढ़ोत्तरी होती गयी। 2014 में ट्राइब्युनल के बंद किये जाने के कारण कर्मचारी संख्या घटने लगी है। किन्तु सं.रा.सुरक्षा परिषद के प्रस्ताव 1966 द्वारा स्थापना किये गए इन्टरनेशनल रेज़िडुअल मैकेनिज़्म फ़ॉर क्रिमिनल ट्राईब्युनल्स की एक शाखा अरुषा में जारी रहेगी। यह शाखा 1 जुलाई 2012 को खोली गयी है। 
1 जुलाई 2006 को अरुषा को तंजानिया सरकार द्वारा आधिकारिक रूप से एक शहर घोषित कर दिया गया था। 
अरुषा अकॉर्ड्स अरुषा नगर में ही 4 अगस्त 1993 को रवांडाई सिविल युद्ध के प्रतिस्पर्धी गुटों द्वारा अरुषा में ही हस्ताक्षर किये गए थे।
नगर का प्राथमिक उद्योग सेवा क्षेत्र है। नगर में ढेरों छोटे-बड़े व्यवसाय, बैंक, खुदरा एवं व्यापारिक उद्यम हैं। इसी कारण से यह अरुषा क्षेत्र की वित्तीय एवं सांस्कृतिक राजधानी बन गया है। अरुषा नगर इस क्षेत्र का सबसे बड़ा उत्पादन केन्द्र है जहाँ मद्य उत्पादन, टायर उत्पादन के साथ-साथ कृषि-वन उत्पाद प्रोसेसिंग तथा बड़े स्तर पर औषध निर्माणियां स्थित हैं। 
अरुषा की अर्थ-व्यवस्था को एक बड़ा योगदान पर्यटन उद्योग का भी है, जिसके कारण यह तंजानिया का दूसरा सर्वाधिक लाभ प्रदाता बन गया है। इनमें यहाँ के निकटवर्ती अफ़्रीका के कुछ सबसे बड़े राष्ट्रीय उद्यानों एवं क्रीड़ा रिज़र्वों का ही हाथ है, जिनमे से कुछ प्रमुख हैं – सेरेंगेटी राष्ट्रीय उद्यान, किलिमंजारो राष्ट्रीय उद्यान, न्गोरोंगोरो संरक्षित क्षेत्र। अरुषा में व निकटवर्ती क्षेत्रों में कई वृत्तचित्र एवं फ़ीचर फ़िल्में फ़िल्मायी गयी हैं, जिनमें 1962 की हॉवार्ड हॉक्स की हटारी भी एक है।
अरुषा नगर में ईस्ट अफ़्रीकी समिति का मुख्यालय तो है ही, साथ ही यह इन्टरनेशनल क्रिमिनल ट्राइब्युनल फ़ॉर रवांडा एवं मानवाधिकार पर अफ़्रीकी न्यायालय की भी मेज़बानी करता है। 
यह नगर प्रसिद्ध अरुषा इन्टरनेशनल कॉन्फ़रेन्स सेंटर के अलावा कई अन्तर्राष्ट्रीय बैठकों की मेज़बानी भी करता आया है।
भूमध्य रेखा से समीपता होने पर भी, अरुषा के माउण्ट मेरु पर्वत की दक्षिणी ढलान के कारण यहां की समुद्र तल से ऊंचाई 1,400 मीटर यहाँ के तापमान क्को अपेक्षाकृत कम एवं आर्द्रता को बढ़ाये रखती है। वर्ष के अधिकांश समय यहाँ ठंडी शुष्क बयार बहती है। तापमान 13 से 30 अंश के बीच बना रहता है और औसत तापमान 25º होता है। यहां अलग-अलग आर्द्र एवं शुष्क ऋतुएं होती हैं और हिंद महासागर से कुछ सौल मील पूर्व से चलती हुई पूर्ववर्ती हवाएं आती हैं। लगभग पूरे शहर में ही उत्तरावर्ती चढ़ाई एवं दक्षिणवर्ती ढ़लान मिलती है। 
निर्देशांक: 03°22′S 36°41′E / 3.367°S 36.683°E / -3.367; 36.683
पश्चिम अफ्रीका
बेनीन • बुर्कीना फासो • केप वेर्दे • कोटे डी आईवोर • जाम्बिया • घाना • गिनी • गिनिया-बिसाउ • लाइबेरिया • माली • मौरिशियाना • नाइजर • नाइजीरिया • सेनेगल • सियरा लियोन् • टोगो
उत्तरी अफ्रीका
अल्जीरिया • मिस्र1 • लीबिया • मॉरिशियाना • मोरक्को • सूडान • ट्यूनीशिया • पश्चिम सहारा 
मध्य अफ्रीका
अंगोला • बुरुंडी • कैमरून • केन्द्रीय अफ्रीकी गणराज्य • चाड • कांगो • इक्वेटोरियल गीनिया • गैबोन • कांगो गणराज्य • रवांडा • साओ तोमे और प्रिन्सीप
पूर्वी अफ्रीका
बुरूंडी • कोमोरोज़ • जिबूती • ईरीट्रिया • इथियोपिया • कीनिया • दक्षिण सूडान • मैडागास्कर • मलावी • मारीशस • मोजाम्बिक • रवांडा • सेशल्स • सोमालिया • तंजानिया • युगांडा • जाम्बिया • ज़िम्बाबवे 
दक्षिणी अफ्रीका
बोत्सवाना • लेसोथो • नामीबिया • दक्षिण अफ्रीका • स्वाजीलैंड
निर्भर | अमान्यब्रिटिश इंडियन ओशन टेरिटोरी संयुक्त राजशाही • मायोट्ट • रियूनियन • सेंट हेलेना2 संयुक्त राजशाही  | कैनेरी द्वीप • क्यूटा • मदेईरा • मैलिला • सोकोत्रा • पंटलैंड • सोमालीलैंड • सहरावी अरब जनतांत्रिक गणराज्य
1 आंशिक रूप से एशिया में. 2 एशेनशिन द्वीप और त्रिस्तान दी कुन्हानिर्भर राज्य शामिल. 
