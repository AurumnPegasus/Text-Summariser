ब्लैक मेल 1973 मे प्रदर्शित तथा विजय आनंद दूारा निर्देशित एक रोमांचक हिंदी फिल्म है। जिसमें धर्मेन्द्र, राखी और शत्रुघन सिन्हा मुख्य भूमिका मे है।
प्रोफ0 खुराना जोकि एक सनकी वैज्ञानिक हैं, सूर्य की किरणो से बिजली उत्पादन एक नुस्खा खोज निकालते है। यह खोज उन्हे बहुत मशहूर कर देती है, और उनके नुस्खे की भी काफ़ी मांग हो जाती है। परंतु क्षेत्रीय उद्योगपति मि0 मेहता को इससे नुक़सान और संभवत: दिवालियाँ होने का भय सताने लगता है। मेहता और उनका सहयोगी जीवन, जो उनकी बेटी आशा का प्रेमी भी है, एक योजना बनाते है कि अगर आशा की शादी प्रोफ0 खुराना के भतीजे कैलाश से करा दी जाएँ; जो उनकी सारी संपत्ति का वारिस है; तो वो नुस्खा हासिल करके दिवालियाँ होने से बचाँ जा सकता है। लेकिन इकलौती समस्या ये है कि आशा इसमें सहयोग नहीं करती, तब जीवन उससे विवाह करने से इनकार कर यूरोप मे बसने के लिए चला जाता है।
अब आशा, कैलाश से शादी के लिए राज़ी हो जाती है, जो उससे बेइंतिहा प्यार करता है। विवाह संपन्न होता है, लेकिन शादी की पहली रात से ही उनके बीच ग़लतफ़हमियों शुरू हो जाती है क्योंकि कैलाश महसूस करता है कि आशा उससे कुछ छिपा रही है और चुपके से आधी रात को किसी से मिलने जाती है।
क्या वो नुस्खा चोरी हो जाएगा? क्या आशा अपने पिता और जीवन की योजना मे शामिल है? आधी रात को कौन उससे मिलता है?
