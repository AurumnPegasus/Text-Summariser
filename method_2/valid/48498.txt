ये कहाँ आ गए हम भारतीय हिन्दी धारावाहिक है, जिसका प्रसारण एंड टीवी पर 26 अक्टूबर 2015 से शुरू हो रहा है। इसका निर्माण एकता कपूर और शोभा कपूर ने किया है। इसमें मुख्य किरदार में करन कुन्दरा और सान्वी तलवार हैं। यह क्रमशः राहुल और मानवी शर्मा का किरदार निभा रहे हैं।
राहुल रॉक विधा में एक गायक है जबकि मानवी शर्मा के पिता उसके लिए एक ऐसे लड़के को सोचते हैं जो शास्त्रीय संगीत में एक अच्छा गायक हो। राहुल के गायन के लाखों प्रशंसक होते हैं, लेकिन उसे एक आवाज बहुत अच्छा लगता है, पर उसे पता नहीं होता कि वह आवाज मानवी शर्मा की है।
एकता कपूर और शोभा कपूर ने इस धारावाहिक के निर्माण के लिए करन कुन्दरा और सान्वी तलवार को चुना। सान्वी जो इससे पहले क़ुबूल है में नाज़िया के किरदार में थीं, उनका कहना है कि एकता कपूर के साथ कार्य करना सपने के सच होने जैसे है।
