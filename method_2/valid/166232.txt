प्रदेश संख्या 1 नेपाल के सात प्रदेशों में से एक है। 20 सितम्बर 2015 को लागू हुए संविधान में नए सात प्रदेशों का प्रावधान है। इस प्रदेश का नामांकन प्रदेश संसद द्वारा किया जाएगा। इसकी राजधानी कहाँ होगी यह भी प्रदेश संसद द्वारा निर्धारित किया जाएगा।
इस प्रदेश के पूर्व में भारत का सिक्किम राज्य है तथा साथ में पश्चिम बंगाल का उत्तरी हिस्सा दार्जीलिंग सटा हुआ है। उत्तर में हिमालय के उस पार तिब्बत स्थित है रही तो दक्षिण में भारत का बिहार स्थित है।
25,905 वर्ग किमी के क्षेत्रफल में 44 निर्वाचन क्षेत्र फैले हुए हैं। 10,438 किमी2 का क्षेत्रफल पर्वतों से घिरा हुआ है, 10,749 किमी2 का क्षेत्रफल पहाड़ी है और पूर्वी तराई का फैलाव 4,718 किमी2 में है।
निपआ. के रिपोर्ट के अनुसार प्रदेश संख्या 1 में एफपीटीपी पद्धति के तहत 28 संसदीय सीट और 56 प्रादेशिक सीट होंगे।
2011 के जनगणना के अनुसार, इस राज्य में लगभग 45 लाख लोग रहते हैं, जिसका जनसंख्या घनत्व 175.6 प्रति वर्ग किलमीटर है।

ऐतिहासिक प्रमाणों से पता चलता है कि यह क्षेत्र किरात अधिराज्य का एक हिस्सा था जो विदेह के पूर्व में हिमालयी क्षेत्र में फैला हुआ था। महाभारत और अन्य हिन्दू धर्म-ग्रंथों में इस बात का उल्लेख है।
शाह वंश द्वारा नेपाल एकीकरण से पहले तक यहां छोटे- छोटे लिम्बु रियासत और किरात रियासत थें। 1771 से 1775 के बीच गोरखा अधिराज्य के राजा पृथ्वीनारायण शाह ने इन्हें युद्ध में हराकर अपने अधीन कर लिया।
मोरंग, सुनसरी और झापा के हिस्से एक समय में मोरंग अधिराज्य हुआ करता था, जो लिम्बुवान का एक राज्य था। यह राज्य लिम्बु राजा मवरोंग हांग द्वारा स्थापित किया गया था। बाद में इस राज्य पर गोरखा के राजा ने अधिकार प्राप्त कर लिया।
प्रदेश संख्या 1 नेपाल का सबसे पूर्वी राज्य है, जिसका कुल क्षेत्रफल 25,905 किमी2 है। यह उत्तर में हिमालय से लेकर दक्षिण के तराई तक फैला हुआ है। उत्तर में आठ हज़ारी पर्वत श्रृंखला हैं तो दक्षिण में फैले हुए मैदानी क्षेत्र हैं। इस क्षेत्र कि सबसे बड़ी नदी कोशी नदी है। नेपाल में कोशी के पश्चिम से शिवालिक कि पहाड़ियां शुरू होती है जो उत्तराखंड से आगे तक जाती है। शिवालिक को नेपाल में चूरे कहते हैं। विश्व कि सबसे ऊंची चोटी एवरेस्ट इसी राज्य में तिब्बत सिमा से सटा हुआ है।
यह प्रदेश भौगोलिक रूप से 3 प्राकृतिक खंडों में बंटा हुआ है। सबसे उत्तरी हिस्सा हिमालयी है, जिसकी ऊंचाई 4000 मी से अधिक है। यहां 7000 मी से अधिक ऊंचाई कि कई चोटियां हैं। ये चोटियां हमेशा बर्फ से ढकी रहती हैं। इस क्षेत्र कि मुख्य चोटियां हैं: एवरेस्ट, मकालू, ल्होत्से और कंचनजंघा। एवरेस्ट विश्व कि सब से ऊंची चोटी है जो इसी प्रदेश में है। ताप्लेजुँग, संखुवासभा और सोलुखुम्बु हिमालयी क्षेत्र में पड़ने वाले जिले हैं। इन जिलों से दक्षिण तरफ के क्षेत्र पहाड़ी क्षेत्र कहे जाते हैं। पहाड़ी क्षेत्र के जिले हैं: भोजपुर, धनकुटा, ईलाम, खोटाँग, ओखलढुंगा, पांचथर और तेह्रथुम। पहाड़ी जिले वनों से ढके हैं, जहां विभिन्न प्रकार के पेड़-पौधे और जीव-जंतु रहते हैं। सब से दक्षिणी हिस्से के तीन जिले: झापा, मोरंग और सुनसरी तराई क्षेत्र में पड़ते हैं जो भारत के बिहार राज्य से सटे हैं। तराई क्षेत्र उपजाऊ हैं जो खेती के लिए योग्य क्षेत्र हैं। नेपाल का सब से न्यूनतम ऊंचाई वाला क्षेत्र केचन कलन इसी क्षेत्र के झापा जिले में पड़ता है, जिसकी ऊंचाई 60 मी है।उदयपुर प्रदेश संख्या 1 का भित्री मधेस या भित्री तराई' क्षेत्र है। इसे भित्री मधेश इसलिए कहा जाता है क्योंकि यह क्षेत्र बीच में तराई है, परंतु इसके दक्षिण में शिवालिक कि पहाड़ियां हैं और उत्तर में महाभारत कि श्रेणियां। शिवालिक कि पहाड़ियों और महाभारत कि पहाड़ियों के बीच का हिस्सा किसी घाटी कि तरह प्रतीत होता है।
प्रदेश संख्या 1 के उत्तरी हिस्से में विश्व का सर्वोच्च पर्वत शिखर है और कई ऐसे पर्वत हैं जो बहुत ऊंचा होने का खिताब रखते हैं।
प्रदेश संख्या 1 में स्थित पर्वत:
इस प्रदेश में बहने वाली नदियां हैं:
मुख्य नदी:
अन्य नदी:
नेपाल के अलग-अलग भौगोलिक क्षेत्र में अलग-अलग तरह के जलवायु देखा जा सकता है। देश में आठ जलवायु क्षेत्र हैं, उष्णकटिबंधीय से लेकर सफेद हिम तक।
1000 मी0 से नीचे के उष्णकटिबंधीय क्षेत्रों में हर दशक में एक बार से भी कम पाला  पड़ता है। इसे निम्न उष्णकटिबंधीय और उच्च उष्णकटिबंधीय में प्रतिभाग किया जा सकता है।
उपोष्णकटिबंधीय जलवायु क्षेत्र 1000 मी0 से 2000 मी0 तक कि ऊंचाई वाले क्षेत्र में फैला है। नेपाल कि अधिकतर जनसंख्या उष्णकटिबंधीय और उपोष्णकटिबंधीय क्षेत्र में वास करती है। इस क्षेत्र में हर साल लगभग 53 दिनों तक पाला का सामना करना पड़ता है।
तापीय जलवायु क्षेत्र 2000 से 3000 मी0 कि ऊंचाई वाले क्षेत्रों में फैला हुआ है। यहां हर साल 153 दिनों तक पाले पड़ सकते हैं।
सबअल्पाइन क्षेत्र 3000 से 4000 मी0 कि ऊंचाई वाले क्षेत्र हैं। यहां भी लोगों कि बस्तियां देखी जा सकती है। यहां हर साल लगभग 229 दिनों तक पाले पड़ते हैं।
अल्पाइन क्षेत्र 4000 से 5000 मी0 कि ऊंचाई वाले क्षेत्र हैं। यहां लोगों का वास नहीं है। लोग यहाँ गर्मी के दिनों में भेड़, बकरियाँ, याक आदी लेकर आते हैं और सर्द शुरू होने से पहले यहां से चले जाते हैं।
5000 मी0 से ऊपर का क्षेत्र सालों भर बर्फ से ढका रहता है। यहां पर लोग नहीं रहते और ना हि गर्मियों के दिनों में यहां कोई भेड़-बकरियाँ लेकर जाता है।
नेपाल में मुख्यत: चार ऋतुएं हैं, ऊंचाई के अनुसार ऋतुएँ तराई से हिमालय तक एक जैसी नहीं रहतीं। गर्म ऋतु में तराई में अधिक गर्मी पड़ती है, तापमान 40° तक पहुंच जाती है, वहीं सर्दियों में पहाड़ी और हिमालयी क्षेत्रों में अधिक ठंड पड़ती है। कई जगहों पर हिम-वृष्टियाँ भी होती हैं।
मुख्य ऋतुएँ:
20 सितम्बर 2015 को नए संविधान जारी होने के बाद प्रदेश संख्या 1 अस्तित्व में आया। इससे पहले यह क्षेत्र पूर्वांचल विकास क्षेत्र नाम से जाना जाता था। पूर्वांचल विकास क्षेत्र नेपाल के पांच विकास क्षेत्रों में से एक था। पूर्वांचल में 16 जिले थें पर अब प्रदेश संख्या 1 में सिर्फ 14 जिले हैं। इसके दो जिले सिराहा और सप्तरी को प्रदेश संख्या 2 में डाल दिया गया है।
प्रदेश संख्या 1 के जिले:



वैसे तो पूरा नेपाल पर्यटन के हिसाब से सैलानियों का मनपसंद बिंदु है फिर भी प्रदेश संख्या 1 जो पूर्वी नेपाल भी कहलाता है, कुछ खास ही है। यहां माउंट एवरेस्ट, कंचनजंघा, मकालू, ल्होत्से और पुमोरी जैसे दुनिया के कुछ ऊंचे पर्वत हैं, तो सगरमाथा राष्ट्रीय उद्यान, मकालू-वरुण राष्ट्रीय उद्यान, कंचनजंघा संरक्षण क्षेत्र, कोशी टापू वन्यजन्तु आरक्षण जैसे उद्यान और संरक्षण क्षेत्र भी हैं।
प्रदेश संख्या 1 में स्थित कुछ प्राकृतिक पर्यटन और धार्मिक पर्यटन स्थलों के नाम;
