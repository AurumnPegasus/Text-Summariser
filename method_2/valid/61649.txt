जेटस्टार एयरवेज़ ऑस्ट्रेलिया की एक कम लागत वाली विमान सेवा है जिसका मुख्य कार्यालय मेल्बर्न मे स्थित है। यह वर्जिन ब्लू नाम की कम लागत वाली एयरलाइन्स के द्वारा पेश किए गये ख़तरे का सामना करने के लिए कॅंटेस एयरवेज़ द्वारा बनाई गयी एक सहयोगी एयरलाइन्स है. जेटस्टार कॅंटेस की उस द्विस्तरीय योजना का अंग है जिसके तहत कॅंटेस एयरवेज़ महँगे पूरी सेवायों वाला ब्रांड है और जेटस्टार कम लागत वाले वर्ग पर केंद्रित है। ऑस्ट्रेलिया मे आने और जाने वाले यात्रियों के मध्य जेटस्टार की 8.5% की भागेदारी है।
अपने एयरबस ए 320 परिवार और बोयिंग 787 ड्रीमलाइनर विमानो के मिले जुले विमान दस्ते के साथ यह एयरलाइन अपने मुख्य आधार केंद्र मेल्बर्न एयरपोर्ट, से घरेलू उड़ानो के अलावा एक वृहत क्षेत्रीय और अंतराष्ट्रीय उड़ान तंत्र का भो संचालन करती है. अपनी मूल कंपनी के समान ही जेटस्टार की मुख्य प्रतिद्वन्दिता वर्जिन ऑस्ट्रेलिया और इसके कम लागत वाली विमान सेवा टिगेरयर ऑस्ट्रेलिया से है।
जेटस्टार ग्रूप के मध्यम से ही कॅंटेस की इसके सहयोगी एयरलाइन्स जेटस्टार एशिया एयरवेज़, जेटस्टार पेसिफिक एयरलाइन्स और जेटस्टार जापान मे भी साझेदारी है .
इस एयरलाइन को कॅंटेस द्वारा 2003 मे एक कम लागत वाली घरेलू सहायक एयरलाइन्स के रूप मे स्थापित किया गया था. कॅंटेस ने पूर्व मे 20 नवंबर 2001 को इंपल्स एयरलाइन्स का अधिग्रहण किया और इसे कॅंटेस.इन्क के नाम से परिचालित किया जा रहा था पर एक कम लागत वाली एयरलाइन्स शुरू किए जाने के निर्णय के बाद इसे जेटस्टार ब्रांड से पुनः लॉंच किया गया। फ़रवरी 2004 मे इसकी आरंभिक उड़ान के लिए टिकट बिकने शुरू हुए और 25 मई 2004 से घरेलू उड़ान सेवाओं की शुरुआत की गयी. पहली अंतरराष्ट्रीय सेवा क्राइस्टचर्च, न्यूज़ीलॅंड के लिए 1 दिसंबर 2005 को शुरू की गयी.
अगस्त 2016 की जानकारी के अनुसार जेटस्टार एयरवेज़ के विमान दस्ते मे निम्न विमान शामिल हैं 
2004 से 2006 तक इस एयरलाइन्स का शुभंकर 'जूली द जेटस्टार गर्ल' थी जिसकी भूमिका मॅग्डा स्ज़ुबंस्की नाम की अभिनेत्री ने निभाई थी.
एप्रिल 2012 तक जेटस्टार एयरवेज़ नॅशनल रग्बी लीग टीम द गोल्ड कोस्ट टाइटन्स की प्रायोजक थी. 
जुलाई 2008 मे जेटस्टार एयरवेज़ को ऑस्ट्रेलियन नॅशनल रग्बी लीग टीम का अधिकारिक प्रायोजक बनाया गया. इसके एक ए 320 विमान को इस संबध को प्रचारित करने के लिए स्पेशल देकलस से 
सजाया गया था। 
जेटस्टार के सभी विमानो मे "बाइ ऑन बोर्ड’ सेवा है जिसके तहत खाने पीने की वस्तुएँ विमान मे खरीदी जा सकती हैं. 
बोयिंग 787 के सभी अंतरराष्ट्रीय मार्गों पर जेटस्टार द्विस्तरीय सेवा प्रदान करता है
जेटस्टार अपने बी 787-8 विमानों मे बिज़्नेस क्लास सेवा प्रदान करता है. बिज़्नेस क्लास वाले केबिन मे बेहतरीन चमड़े से बनी 21 सीटें होती हैं जिन्हे 2-3-2 के संयोजन मे सजाया जाता है. यह सेवा कॅंटेस की घरेलू बिज़्नेस क्लास ओर कॅंटेस इंटरनॅशनल के प्रीमियम एकॉनमी क्लास पर आधारित है. 
इस सेवा मे विमान मे ही ख़ान-पान सेवा, उड़ान मे मिलने वाली मनोरंजन सेवा और 30 किलोग्राम तक समान ले जाने की सुविधा प्रदान की जाती है. बिज़्नेस मॅक्स वाले किराए मे कॅंटेस क्लब लाउंज सेवा और कॅंटेस फ्रीक्वेंट फ्लाइयर पायंट्स की सेवा भी प्रदान की जाती है। 
इस क्लास मे जेटस्टार पहले से खरीदे गये अथवा बाइ ऑन बोर्ड सेवा के तहत खाने-पीने की वस्तुएँ प्रदान करती है. 
