लेक मिशिगन अमरीका की सबसे बड़ी झीलों में से एक है। इसकी सीमाएँ अमरीका के चार प्रांतों इलिनाय, इंडियाना, विस्कांसिन एवं मिशिगन से लगती हैं। मिशिगन शब्द आरंभ में इसी झील के लिए किया जाता था जो ओजीबे भाषा का शब्द है जिसका मतलब होता है 'बहुत सारा पानी'। यह झील क्रोएशिया देश की भौगोलिक क्षेत्र से थोड़ा बड़ा है। 
लेक मिशिगन बड़ी झीलों में से एक मात्र ऐसी झील है जो पूरी तरह अमरीकी सीमा के अंदर स्थित है बाकी दूसरी झीलों की सीमाएँ कनाडा से भी लगती हैं। इसका सतही क्षेत्रफल लगभग 22,400 वर्गमील है, जो इसे अमरीका की गैर खारे पानी की सबसे बड़ी झीलों में शुमार कराती है और दुनिया की पाँचवी सबसे बड़ी। यह झील 307 मील लंबी और 118 मील चौड़ी है और इसकी तटरेखा लगभग 1,640 मील लंबी है। झील की औसत गहराई लगभग 279 फुट है जबकि अधिकतम गहराई 923 फुट है। 
कोई बारह मिलियन लोग इस झील के किनारे बसे हुए हैं। उत्तरी मिशिगन के कई छोटे शहर इस झील के किनारे बसे हैं और उनकी अर्थव्यवस्था पूरी तरह झील और उससे जुड़े पर्यटन पर टिका हुआ है। झील के किनारे तीस हजार से ज्यादा की आबादी वाले शहरों की सूची इस तरह है: 
इलिनाय
इंडियाना
मिशिगन
विस्कांसिन
मोटर वाहन चलाने वाले लेक मिशिगन को उसमें चलने वाले स्टीमर फेरी द्वारा पार कर सकते हैं। यहाँ मुख्य रूप से दो फेरियाँ चलती हैं जिनमें एसएस बैजर्स प्रमुख है जो मेंटवोक, विस्कांसिन से लुडिंग्टन, मिशिगन तक चलती है तथा दूसरी फेरी लेक एक्सप्रेस के नाम से जानी जाती है जो 2004 में शुरु हुई थी और मिलवाकी, विस्कांसिन से मस्केगोन, मिशिगन तक चलती है।


 पर्वत  मैदान द्वीप 
