फ़्रीडम 251 एक भारतीय एंड्रॉइड मोबाइल फोन है। जो आजतक का सबसे सस्ता फोन है। फ़्रीडम 251 मोबाइल को 17 फ़रवरी 2016 को लॉन्च किया गया था जिसको ऑनलाइन ऑर्डर के लिए 18फ़रवरी सुबह 6बजे से 21 फ़रवरी तक रखा है। हालांकि 6 बजते ही वेबसाइट का खुलना बन्द हो गया था। समाचार पत्रों के अनुसार वेबसाइट क्रेश हो गई है तथा अब 19 फ़रवरी से ऑर्डर कर सकते है। यह फोन नोएडा की एक कम्पनी रिंगिंग बैल्स प्राइवेट लिमिटेड नामक कम्पनी है तथा यह फोन डिजिटल भारत तथा मेक इन इंडिया के तहत बनाया गया है। कुछ समाचार पत्रों ने बताया है कि यह मोबाइल भारत में नहीं बनाया गया है बल्कि चीन में बनाया गया है। पहले दिन मोबाइल को खरीदने के लिए काफी हलचल रही थी लेकिन वेबसाइट के क्रैश होने की वजह से 18 फ़रवरी को ऑर्डर रोकना पड़ा तथा फिर 19 फ़रवरी को चालू किया गया। 19 फ़रवरी 2016 में फिर से ऑनलाइन ऑर्डर शुरू किये गए इसके सन्दर्भ में टाइम्स ऑफ़ इंडिया ने फ्रीडम 251 की पूरी बडीखबर को बताया कि दूसरे दिन भी 30 हज़ार ऑर्डर होने बाद फिर से वेबसाइट क्रैश हो गई। 
अंततः फ़्रीडम 251 ने 19 फ़रवरी को ही ऑनलाइन ऑर्डर लेना बन्द कर पड़ा। समाचार पोर्टल हिन्दुस्तान टाइम्स ने कहा है कि पहले दिन यानी 18 फ़रवरी 2016 को लगभग 2.8 करोड़ मोबाइल ऑर्डर किये गए। हिन्दुस्तान टाइम्स कहना है कि अंततः कुल 7.75 करोड़ मोबाइल ऑर्डर किये गए फिर वेबसाइट से ऑर्डर करना बन्द कर दिया है जबकि फाइनेंसल बताया है कि कुल 5करोड़ मोबाइल ऑर्डर किये गए। 
फ़्रीडम 251 को लेकर काफी विवाद चल रहा है कई नेताओं ने साफ - साफ कहा है कि यह कोई बड़ा घोटाला है, साथ ही अमर उजाला पत्रिका न्यूज़ तथा कई और समाचार पत्रों ने यही लिखा है कि 251 में तो कोई अच्छा मोबाइल का कवर तक नहीं मिलता है वहीं यह मोबाइल खुद 251 में मिल रहा है। तथा बीबीसी हिन्दी ने लिखा है कि 251 में तो मैमरी कार्ड भी नहीं मिलती है। । अमर उजाला समाचार पत्र ने एक नया खुलासा किया है कि फ़्रीडम 251 के मालिक मोहित गोयल पहले एक किराने की दुकान पर काम करते थे।
अंततः कई विवादों के बाद फ़्रीडम 251 के मालिक मोहित गोयल ने 09 जुलाई 2016 को यह ऐलान किया कि अब जल्द ही मोबाइल को ऑर्डर करने वालों तक पहुंचाया जायेगा।और 09 जुलाई 2016 को ऑर्डर देना आरम्भ भी कर दिया गया, 11 जुलाई 2016 को दैनिक जागरण समाचार पत्र के अनुसार रिंगिंग बेल्स कम्पनी ने आखिरकार मोबाइलों को डिलीवरी करना शुरू कर ही दिया जिसमें 2240 मोबाइल आगे भेज दिया गया है जो जल्द ही ग्राहकों तक पहुंच जाएगा। रिंगिंग बेल्स कम्पनी के मालिक मोहित गोयल यह भी दावा किया है कि वो खुद घाटा खाकर इतना सस्ता फोन आगे दे रहे हैं।
इनके अलावा कम्पनी ने यह भी दावा किया है कि वो जल्द ही एलईडी टीवी बाजार में उतारेंगे।
