देखें:पूर्ण लेख → जयपुर
निर्देशांक: 26°55′34″N 75°49′25″E / 26.9260°N 75.8235°E / 26.9260; 75.8235जयपुर उच्चारण सहायता·सूचना जिसे गुलाबी नगरी के नाम से भी जाना जाता है, भारत में राजस्थान राज्य की राजधानी है। महान वास्तुविद {] द्वारा आकल्पित इस शहर की स्थापना 1728 में आमेर के महाराजा जयसिंह द्वितीय द्वारा की गयी थी। यहां के अंतिम महाराजा ब्रिगेडियर भवानी सिंह थे। जयपुर अपनी समृद्ध परंपरा, संस्कृति और ऐतिहासिक महत्व के लिए प्रसिद्ध है। यह शहर तीन ओर से अरावली पर्वतमाला से घिरा हुआ है। जयपुर शहर की पहचान यहाँ के महलों और पुराने घरों में लगे गुलाबी धौलपुरी पत्थरों से होती है जो यहाँ के स्थापत्य की खूबी है। 1876 में तत्कालीन महाराज सवाई रामसिंह ने इंग्लैंड की महारानी एलिज़ाबेथ और प्रिंस ऑफ वेल्स युवराज अल्बर्ट के स्वागत में पूरे शहर को गुलाबी रंग से आच्छादित करवा दिया था। तभी से शहर का नाम गुलाबी नगरी पड़ा है।जयपुर को भारत का पेरिस भी कहा जाता है। इस शहर के वास्तु के बारे में कहते हैं, शहर को सूत से नाप लीजिये, नाप-जोख में एक बाल के बराबर भी फ़र्क नहीं मिलेगा। पुराना शहर चारों ओर से परकोटे से घिरा हुआ था, जिसमें प्रवेश के लिए सात दरवाजे बनवाये गए थे। बाद में एक और द्वार भी बना जो न्यू गेट कहलाया। पूरा शहर करीब छह भागों में बँटा है और यह 111 फुट चौड़ी सड़कों से विभाजित है। पाँच भाग मध्य प्रासाद भाग को पूर्वी, दक्षिणी एवं पश्चिमी ओर से घेरे हुए हैं और छठा भाग एकदम पूर्व में स्थित है। प्रासाद भाग में हवा महल परिसर, व्यवस्थित उद्यान एवं एक छोटी झील हैं। पुराने शहर के उत्तर-पश्चिमी ओर पहाड़ी पर नाहरगढ़ दुर्ग शहर के मुकुट के समान दिखता है। इसके अलावा यहां मध्य भाग में ही सवाई जयसिंह द्वारा बनावायी गई वेधशाला, जंतर मंतर, जयपुर भी है।
जयपुर को आधुनिक शहरी योजनाकारों द्वारा सबसे नियोजित और व्यवस्थित शहरों में से गिना जाता है। शहर के दीवान मिर्जा इस्माइल की पहल पर शहर का विस्तार न्यू कॉलोनी, एम आई रोड, सी-स्कीम और डी-स्कीम जैसी आवासीय और व्यावसायिक कॉलोनियों के रूप में हुआ था। ब्रिटिश शासन के दौरान इस पर कछवाहा समुदाय के राजपूत शासकों का शासन था। 19वीं सदी में इस शहर का विस्तार शुरु हुआ तब इसकी जनसंख्या 1,60,000 थी जो अब बढ़ कर 2001 के आंकड़ों के अनुसार 23,34,319 हो चुकी थी। नवीनतम आंकड़ों के अनुसार इसकी आबादी अब 3,355,070 है। यहाँ के मुख्य उद्योगों में धातु, संगमरमर, वस्त्र-छपाई, हस्तकला, रत्न व आभूषण का आयात-निर्यात तथा पर्यटन आदि शामिल हैं। 
शहर में बहुत से पर्यटन आकर्षण भी हैं, जैसे जंतर मंतर, जयपुर, हवा महल, सिटी पैलेस, गोविंद देवजी का मंदिर, बी एम बिड़ला तारामण्डल, आमेर का किला, जयगढ़ दुर्ग आदि। जयपुर के रौनक भरे बाजारों में दुकाने रंग बिरंगे सामानों से भरी है, जिसमें हथकरघा उत्पाद, बहुमूल्य पत्थर, वस्त्र, मीनाकारी सामान, आभूषण, राजस्थानी चित्र आदि शामिल हैं। इसके अलावा ये संगमरमर की प्रतिमाओं, ब्लू-पॉटरी औऱ राजस्थानी जूतियों के लिये भी प्रसिद्ध हैं। प्रसिद्ध बाजारों में जौहरी बाजार, किशनपोल बाज़ार, इंदिरा बाजार, नेहरू बाजार, चौड़ा रास्ता, त्रिपोलिया बाजार, सिरेड्यौढ़ी बाज़ार, रामगंज, चांदपोल बाज़ार और एम.आई. रोड आदि हैं।
 चन्द्रमहल 
जंतर मंतर, जयपुर
लक्ष्मी नारायण मंदिर
जलमहल
मानसिंह पैलेस
राम बाग
आमेर का किला
जयपुर के बाजार
अजमेर · अवध · बघेलखंड · बृज · बुंदेलखंड · दिल्ली · धूंधार · गढ़वाल · गिर्द · गोदवार · हड़ौती · जैसलमेर · जांग्लादेश · कुमाऊं · मगध · महाकोशल · मालवा · मारवाड़ · मेवाड़ · मेवात · मिथिला · निमाड़ · पूर्वांचल · रोहिलखंड · सीतामढ़ी · शेखावाटी · वागड
