लेकर हम दीवाना दिल एक भारतीय बॉलीवुड फिल्म है। जिसका निर्देशन आरिफ़ अली और निर्माण दिनेश विजन व सैफ़ अली ख़ान ने किया है। यह फ़िल्म 4 जुलाई 2014 में प्रदर्शित हुई थी।
2013 में यह समाचार आया कि इम्तियाज़ अली के भाई आरिफ़ अली एक प्रेम कहानी पर आधारित फ़िल्म निर्देशित कर अपने निर्देशन कार्य की शुरुआत करेंगे। अक्टूबर 2013 में सैफ़ अली ख़ान ने इस समाचार को सत्यापित किया। इस फ़िल्म में ए॰ आर॰ रहमान को गाने के लिए लिया। इस पर इस फ़िल्म के सहनिर्माता दिनेश विजन का कहना है कि "हम बहुत ही उत्साहित है, कि इस फ़िल्म में ए॰ आर॰ रहमान हैं। जो एक नए तरह का गाना दिया है, जैसा अब तक आप लोगों ने नहीं सुना होगा।" लगभग फ़िल्म के शुरू होने के छः महीने तक यह फ़िल्म का नाम नहीं रखा गया था। इस फ़िल्म के नाम के लिए पहले देखो मगर प्यार से शीर्षक को चुना गया था। बाद में करन जौहर ने इस फ़िल्म का नाम लेकर हम दीवाना दिल रखने का सुझाव दिया। यह शीर्षक 1973 की फ़िल्म यादों की बारात के गाने का है। एक साक्षात्कार के दौरान अरमान जैन ने कहा की वह इस फ़िल्म के लिए साक्षात्कार हेतु आए थे। तब यह बात उन्होने किसी को भी नहीं बताई थी। और जब उन्हे फ़िल्म में चुन लिया गया तब जाकर उन्होने यह बात अपने परिवार को बताई।
यह फ़िल्म मुख्य रूप से मुंबई में हुई। इस फ़िल्म का निर्माण मई 2013 से शुरू हुआ। इस फ़िल्म का लगभग 40% हिस्सा मुंबई में ही बनाया गया। इसके पश्चात बचे भाग के लिए छत्तीसगढ़ में हुआ। यहाँ फ़िल्म का सबसे लंबा भाग भी बनाया गया। इसके पश्चात वह ओटी और चेन्नई में की गई और यह फ़िल्म फरवरी 2014 तक बन गया। इस फ़िल्म में राहुल देव, जो इस फ़िल्म में नृत्य सिखाया, उनकी यह पहली बॉलीवुड फ़िल्म है।
इसके मुख्य किरदार की पहली छवि 7 मई 2014 को दिखाई गई। सिनेमाघरों के लिए एक छोटा भाग 8 मई 2014 को प्रदर्शित किया गया। इस भाग को जब यूट्यूब पर डाला गया तो यह मई में सप्ताह भर भारत में शीर्ष पर रहा। 13 मई 2014 को गाने के साथ-साथ वीडियो को भी प्रदर्शित किया गया। खलीफा गाना जो ए॰ आर॰ रहमान ने गाया है। इसी के कुछ दिनों बाद 19 मई 2014 को मालूम नामक गाने को प्रदर्शित किया गया था। 24 जून 2014 को इसका कुछ संवाद दिखाया गया। इसके पश्चात जून 2014 में ही इसके कई मुख्य कलाकार कई धारावाहिकों में प्रचार के लिए आए। जैसे कॉमेडी नाइट्स विद् कपिल, झलक दिखला जा, एंटर्टेंमेंट के लिए कुछ भी करेगा। इसका प्रचार रेडियो के माध्यम से मुंबई मेट्रो, 92.7 बिग एफ़एम, 94.3 माइ एफ़एम, जयपुर के जल महल, अगोरा मॉल, अहमदाबाद, और 93.5 रेड एफ़एम से हैदराबाद, बेंगलुरु के प्रेसीडेंसी महाविद्यालय को किया गया। 2 जुलाई 2014 को नई दिल्ली में इस फ़िल्म के मुख्य कलाकारों द्वारा इसका प्रचार किया गया।
