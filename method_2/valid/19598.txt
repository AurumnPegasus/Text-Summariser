सोंग यु तीसरी सदी ईसापूर्व में चीन के झगड़ते राज्यों के काल के दौरान चू राज्य का एक कवि था। उसकी जीवनी के बारे में ज़्यादा कुछ तो नहीं मालूम लेकिन उसे प्रसिद्ध कवि चू युआन का भांजा या भतीजा बताया जाता है। यह भी कहा जाता है कि वह चू युआन का छात्र था। उसे उस काल में बने प्रसिद्ध 'चू-त्सि' नामक कविता संग्रह की कुछ कविताओं का रचियता भी माना जाता है।
वह एक ग़रीब परिवार में जन्मा था और चू राज-दरबार में उसे एक लेखक का दर्जा प्राप्त था। चू युआन के देहांत के बाद वह 'चिफ़ू' शैली का एक प्रमुख लेखक बना, जिसमें तुकबंदी के साथ भावुक चीज़ों के बारे में लिखा जाता था। यह शैली हान राजवंश और त्साओ वेई राज्य में बहुत पनपी। 'हान ग्रन्थ' नामक चीनी इतिहास-ग्रन्थ के साहित्य और कला विभाग में कहा गया है कि सोंग यु ने 16 कृतियाँ बनाई थीं लेकिन उनमें से 14 ही बची हैं। चीन साहित्य इतिहास में सोंग यु का नाम चू युआन के साथ इतना जोड़ा जाता है कि कभी-कभी इन दोनों को एक साथ 'चू-सोंग' बुलाया जाता है।
सोंग यु को स्त्री-पुरुष के प्रेम का कवि माना जाता है और यह छवि उसकी 'दंगतुज़ी हओसे फ़ू' नामक रचना पर आधारित है। इसमें एक दंगतु नामक दरबारी राजा के सामने सोंग यु को व्यभिचारी होने का दोष देते हुए कहता है कि:
सोंग यु पहले तो कहता है कि उसका सुन्दर मुख और शांत स्वभाव दिव्य देन है और उसने अपना गूढ़ बोलने का ढंग अपने गुरु से सीखा है। फिर वह अपने ऊपर लगे व्यभिचार के आरोप से अपनी रक्षा करते हुए कहता है कि:
