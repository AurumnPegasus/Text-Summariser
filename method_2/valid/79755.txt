बुड्ढा मिल गया 1971 में बनी हिन्दी भाषा की फिल्म है। यह एक सस्पैंस फ़िल्म थी।
अजय और भोला नौकरी की तलाश में दो दोस्त हैं। एक दिन अख़बार में वे एक ग़ुमशुदा व्यक्ति की तलाश का इश्तिहार पढ़ते हैं जिसमें उस व्यक्ति की करोड़ों की जायदाद का ज़िक्र है। उनको वह व्यक्ति मुंबई के हॅन्गिंग गार्डन में मिल जाता है और दोनों दोस्त उसको अपना चाचा बनाकर अपने किराये के घर में ले आते हैं जिसका किराया भी वे अदा नहीं कर पा रहे हैं। यह बुड्ढा गिरधारी लाल अजय की दोस्त दीपा पर ज़्यादा ही मेहरबान होने लगता है।इधर अजय और भोला गिरधारी लाल को वापस पहुँचाकर अमीर बनने की जुगत में लगे होते हैं और उधर गिरधारी लाल के व्यवसाय के पुराने साथी एक के बाद एक मारे जा रहे होते हैं और शक़ की सूई इन बेचारे दो दोस्तों पर पड़ रही होती है। हर वारदात के बाद गिरधारी लाल आयो कहाँ से घनश्याम गीत गाता हुआ देखा जाता है। दोनों दोस्तों का यह मानना है कि ये सारी हत्याएँ या तो गिरधारी लाल ख़ुद कर रहा है या किसी से करवा रहा है और दोनों जासूस बनकर गिरधारी लाल का पीछा करने का मन बना लेते हैं।
इस फ़िल्म में संगीत दिया है राहुल देव बर्मन ने और गीत लिखे हैं मजरुह सुल्तानपुरी ने। इनमें से कुछ गीत अपने ज़माने में काफ़ी मशहूर हुये थे।
यह फ़िल्म हिट रही थी।
