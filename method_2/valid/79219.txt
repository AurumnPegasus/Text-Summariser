डॉ जगदीश चन्द्र जैन प्रसिद्ध विद्वान, भारतविद, शिक्षाशास्त्री, लेखक, तथा भारतीय स्वतन्त्रता के सेनानी थे। उन्होने 80 से अधिक पुस्तकों की रचना की जो विविध विषयों की हैं, जैसे जैन दर्शन, प्राकृत साहित्य, बच्चों के लिए हिन्दी की पाठ्यपुस्तकें आदि। उनकी रची पुस्तकें आज भी पूरे भारत के विद्यालयों में पढायी जातीं हैं। 
डॉ जैन गाँधी हत्या के मुकदमे में प्रमुख गवाह थे। कहा जाता है कि उन्होने सरकार को गांधी हत्या के षडयन्त्र के प्रति पहले ही सावधान कर दिया था।
डॉ जगदीश चन्द्र जैन का जन्म सन 1909 में उत्तर प्रदेश के मुजफ्फरनगर के पास बसेड़ा नामक ग्राम में हुआ था।
