क्रिस्टोफर स्टीवर्ट मार्टिन न्यूजीलैंड क्रिकेट टीम के पूर्व क्रिकेट खिलाड़ी हैं। ये अपने समय में दाएं हाथ के तेज-मध्यम गेंदबाज तथा दाहिने हाथ से बल्लेबाजी किया करते थे जिन्होंने घरेलु क्रिकेट ऑकलैंड के लिए खेला है। ये ऐसे गेंदबाज है जिन्होंने टेस्ट क्रिकेट में रनों से ज्यादा विकेट लिए है। इन्होंने अपने क्रिकेट कैरियर में 71 टेस्ट मैच खेले जिसमें कुल 233 विकेट लिए। जबकि 20 वनडे मैचों में 18 सफलताएं अर्जित की।
क्रिस मार्टिन ने टेस्ट क्रिकेट में पदार्पण 17 नवम्बर 2000 को दक्षिण अफ्रीका के खिलाफ किया था और अंतिम मैच भी इसी टीम के खिलाफ 2 जनवरी 2013 को खेला था। वहीं वनडे कैरियर का आगाज 2 जनवरी 2001 को ज़िम्बाब्वे के खिलाफ तथा अंतिम मैच 23 फरवरी 2008 को इंग्लैंड के खिलाफ खेला था। मार्टिन ने 6 ट्वेन्टी-20 अंतरराष्ट्रीय भी खेले जिसमें 7 विकेट लिए। 
