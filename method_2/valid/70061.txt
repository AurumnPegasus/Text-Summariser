नेवाज, महाराज छत्रसाल के समकालीन एक हिंदी कवि थे। इनका जन्म, ठाकुर शिवसिंह के कथनानुसार, संवत्‌ 1739 में हुआ था। इनका लिखा हुआ केवल शकुंतला नाटक देखने में आया है। कुछ फुटकर छंद भी इधर उधर पुस्तकों में बिखरे दिख पड़ते है। कहते हैं कि महाराज छत्रसाल के राजाश्रय में, भगवत कवि के स्थानपर, इनकी नियुक्त हुई थी। ये बड़े रसिक कवि थे।
इस नाम के दो कवि और हुए हैं। एक तो विलग्राम के निवासी थे, दूसरे गाजीपुर में भगवंत राय खींची के आश्रित थे।
