सासुके एक जापानी टीवी कार्यक्रम है जिसमें एक बाधा मार्ग को पार करने की प्रतियोगिता चलती है। इसके सामान्यतया 4 चरण होते हैं। इन चरणों में प्रतिभागियों को मुश्किल करतब - कूद, झूले, ड्रम पर चलने, रस्सी चढ़ने, दीवार पर सरकने जैसे काम सीमित समय में ख़त्म करना होता है।
इस कार्यक्रम को अमेरिका और यूरोप के कई देशों में निंजा वारियर नाम से दिखाया जाता है। ऐसी स्पर्धाओं के अन्य संस्करण भी लोकप्रिय है - महिलाओं, बच्चों और बूढ़ों के लिए ही बनी ऐसी प्रतियोगिताओं के अपने-अपने नाम हैं।
