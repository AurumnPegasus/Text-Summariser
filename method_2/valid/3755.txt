कृष्णप्पा गौतम एक भारतीय प्रथम श्रेणी के क्रिकेट खिलाड़ी हैं जो कर्नाटक के लिए खेलते हैं। ये इंडियन प्रीमियर लीग के 2018 आईपीएल में राजस्थान रॉयल्स के लिए खेल रहे है।
गौतम का पेशेवर कैरियर तब शुरू हुआ जब उन्हें बैंगलोर में अंडर-15 जोनल टूर्नामेंट के लिए चुना गया जहां वह दूसरे सबसे ज्यादा विकेट लेने वाले गेंदबाज बनकर उभरे। उन्होंने बंगाल के खिलाफ नवंबर 2012 में कर्नाटक के लिए अपना पहला रणजी ट्रॉफी मैच खेला, और दूसरी पारी में दो विकेट लिए।
रणजी ट्रॉफी 2016-17 सीज़न में, गौतम ने दिल्ली और असम के खिलाफ लगातार पांच-पांच विकेट लिए, जिसमें टीम को जीतने में मदद मिली। बाद के मैच में, उन्होंने 108 रन देकर 7 विकेट लिए और अपना सर्वश्रेठ प्रदर्शन किया।
फरवरी 2017 में, उन्हें मुंबई इंडियंस टीम ने 2017 इंडियन प्रीमियर लीग के लिए 2 करोड़ से खरीदा था। उन्होंने 25 फरवरी 2017 को विजय हजारे ट्रॉफी 2017 में कर्नाटक के लिए अपने लिस्ट ए क्रिकेट की शुरुआत की। अक्टूबर 2017 में, उन्होंने रणजी ट्रॉफी 2017-18 में असम के खिलाफ कर्नाटक के लिए बल्लेबाजी करते हुए अपना पहला प्रथम श्रेणी क्रिकेट का शतक बनाया।
इसके बाद जनवरी 2018 में, उन्हें 2018 इंडियन प्रीमियर लीग की नीलामी में राजस्थान रॉयल्स द्वारा खरीदा गया।
