ग्रीनलैण्ड हिमचादर ग्रीनलैण्ड के 80% भूभाग पर विस्तृत एक हिमचादर है। इसका कुल फैलाव 17,10,000 वर्ग किमी पर है। अंटार्कटिक हिमचादर के बाद यह पृथ्वी का दूसरा सबसे बड़ा हिम का विस्तार है।
यह हिमचादर उत्तर-दक्षिण दिशा में 2,400 किमी तक फैली हुई है, जबकि इसकी सर्वाधिक चौड़ाई इसकी उत्तरी हिस्से में 77° उत्तर के रेखांश पर 1,100 किमी है। बर्फ़ की औसत ऊँचाई 2,135 मीटर है। हिमचादर में जमा बर्फ़ की तहों की मोटाई अधिकतर स्थानों में 2 किमी से अधिक है और अपने सबसे मोटे भाग में 3 किमी से भी ज़्यादा है। ग्रीनलैण्ड हिमचादर के अलावा ग्रीनलैण्ड में अन्य हिमसमूह भी हैं - अलग-थलग हिमानियाँ और छोटी बर्फ़ की टोपियाँ कुल मिलाकर 76,000 अए 1,00,000 वर्ग किमी के बीच के क्षेत्रफल पर इस मुख्य हिमचादर की बाहरी सीमाओं पर फैली हुई हैं। अगर इस हिमचादर में क़ैद पूरा 28,50,000 घन किमी जल पिघलाया जाए तो पूरे विश्व के सागरों की सतह औसत 7.2 मीटर बढ़ जाएगी।
