बाळासाहेब गंगाधर खेर बॉम्बे राज्य के पहले मुख्यमन्त्री थे । तब बॉम्बे राज्य में वर्तमान के महाराष्ट्र और गुजरात राज्य शामिल थे। 1954 में उन्हें भारत सरकार द्वारा पद्म विभूषण से सम्मानित किया गया।
खेर का जन्म 24 अगस्त 1888 को महाराष्ट्र के एक ब्राह्मण सर्व साधारण परिवार में हुआ। उनके दादाजी डाकघर चलाते थे। खेर एक वकील थे और मणिलाल नानावती के साथ उन्होंने मणिलाल खेर एंड कंपनी की स्थापना की जो 7 जून 1918 से कार्यरत थी।
1922 में खेर ने सक्रिया राजनीति में भाग लेना चालू किया। वे स्वराज पार्टी के बम्बई शाखा के सचिव नियुक्त हुए। सविनय अवज्ञा आंदोलन और भारत छोड़ो आन्दोलन के दौरान वे कई बार कारागार में भी गए। 
1954 में जब पहली बार पद्म विभूषण पुरस्कार प्रदान किये गए, खेर पुरस्कार विजेताओं में एक थे और साथ में थे सत्येन्द्रनाथ बोस, नन्दलाल बोस, ज़ाकिर हुसैन, वी के कृष्ण मेनन, और भूटान के राजा जिग्मे दोरजी वांगचुक। 
1955 में उन्हें राजभाषा आयोग का अध्यक्ष बनाया गया।
8 मार्च 1957 को पुणे में दिल का दौरे से अस्पताल में उनकी मृत्यु होअ गई। पत्रकार और लेखक माधव विट्ठल कामत ने 1989 में खेर पर किताब लिखी बी॰ जी॰ खेर, द जेंटलमैन प्रीमियर जिसे भारतीय विद्या भवन ने प्रकाशित किया हैं।
