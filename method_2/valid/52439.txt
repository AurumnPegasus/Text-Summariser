सरस्वतीचन्द्र एक भारतीय हिन्दी धारावाहिक हैं, जिसका प्रसारण स्टार प्लस और दूरदर्शन नेशनल पर हुआ है। यह धारावाहिक 15 फरवरी 2013 से शुरू होकर 20 सितम्बर 2014 तक चला। इसमें गौतम रोड़े और जेनिफर विंगेट मुख्य किरदार में हैं।
सरस्वतीचन्द्र लक्ष्मीनन्दन व्यास उर्फ सरस एक अमीर नौजवान है। उसके पिता उसकी शादी अपने एक मित्र विद्यामतचूर की बेटी कुमुद के साथ तय कर देते हैं। लेकिन सरस्वतीचन्द्र शादी से मना कर देता है। सरस्वतीचन्द्र कुमुद को पत्र लिखकर यह बात कहता है लेकिन कुमुद यह बात उसे स्वयं कहने बोलती है। सरस्वतीचन्द्र दुबई से भारत आ जाता है और उसके परिवार के साथ घुलने मिलने लगता है ताकि वह इस बात को बता सके। लेकिन इसी दौरान दोनों एक दूसरे से प्यार करने लगते हैं।पर सरस्वताचँद्र की सौतेली माँ गुमान को यह बात पसन्द नहीं आती क्योँकि वह कुमुद और उसके परिवार से नफरत करती है। इस शादी को रुकवाने के लिये वो सरस के पिता को उसके खिलाफ भड़काकर पिता पुत्र का झगड़ा करवा देती है। गुस्से में सरस घर छोड़कर चला जाता है।
