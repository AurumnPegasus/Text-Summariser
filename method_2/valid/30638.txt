गोडैडी एक अमेरिकी इंटरनेट डोमेन रजिस्ट्रार और वेब होस्टिंग कंपनी है। मई 2017 तक, गोडैडी के लगभग 17 मिलियन ग्राहक हैं और दुनिया भर में 6,000 से अधिक कर्मचारी हैं। यह कंपनी टीवी पर और समाचार पत्रों में अपने विज्ञापनों के लिए जानी जाती है। गोडैडी सेंसरशिप से संबंधित कई विवादों में भी शामिल रही है।
गोडैडी की स्थापना 1997 में बाल्टीमोर, मैरीलैंड, में उद्यमी बॉब पार्सन्स द्वारा हुई थी। गोडैडी से पहले 1994 में, पार्सन्स ने अपनी वित्तीय सॉफ्टवेयर सेवा कंपनी "पार्सन्स टेक्नोलॉजी, इंक" को $65 मिलियन में बेच दिया। पार्सन्स ने फिर 1997 में जोमैक्स टेक्नोलॉजीज लॉन्च करी, जो बाद में गोडैडी ग्रुप इंक बन गई। गोडैडी को शीर्ष उद्यमियों, जैसे केकेआर, सिल्वर लेक, और टेक्नोलॉजी क्रॉसओवर वेंचर्स से रणनीतिक निवेश मिला।
1999 में, जोमैक्स टेक्नोलॉजी के कर्मचारियों के एक समूह ने कंपनी का नाम बदलने का फैसला किया। एक कर्मचारी ने "बिग डैडी" नाम सुझाया, परन्तु यह डोमेन नाम उपलब्ध नहीं था। इसके उत्तर में पार्सन्स ने "गो डैडी" नाम चुना। क्यूंकि यह नाम उपलब्ध था, इसलिए इसे खरीद भी लिया गया। पार्सन्स ने बाद में कहा कि कंपनी इस नाम के साथ इसलिए जुड़ गई क्योंकि यह नाम लोगों के चेहरों पर मुस्कान और यादें ले आता था।
कंपनी ने फरवरी 2006 में अपना ब्रांडिंग नाम बदलकर "गो डैडी" से "गोडैडी" कर दिया।
2013 में, गोडैडी को दुनिया के सबसे बड़े आईसीएएनएन-मान्यता प्राप्त रजिस्ट्रार माना गया था, जो उनके निकटतम प्रतिद्वंद्वियों से चार गुना अधिक था। उनके पास फिनिक्स, एरिज़ोना में एक 270,000 वर्ग फुट का ऑफिस है।
