यह रायता दही आधारित एक भारतीय व्यंजन है। समान्यत: रायता बनाने के लिए दही को मथ कर इसमे प्याज, ककडी़, खीरा, टमाटर, या बेसन की बूंदी या अनन्नास आदि भोज्य सामग्री मिलाई जाती हैं। परन्तु बुरानी रायता में गाढी दही, लहसुन, नमक, लाल मिर्च का पाउडर एवं दूध का मिश्रण होता है। इसे बिरयानी, कबाब आदि व्यंजनों के साथ एक सहायक व्यंजन के तौर पर पेश किया जाता है। इन सबके अलावा इसमे भुना हुआ जीरा, हींग और कभी कभी पुदीना भी मिलाया जाता है।
