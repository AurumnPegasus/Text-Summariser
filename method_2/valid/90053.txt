
पेलामिस प्लातूरा या पीतोदर समुद्री सर्प एक विषैला समुद्री सर्प है जो अटलांटिक महासागर छोड़कर विश्व के हर अन्य समुद्री क्षेत्र के गरम भागों में पाया जाता है। इसका जन्म व रहन-सहन पूरी तरह खुले समुद्र में होता है और इसे धरती पर आने की न तो कोई आवश्यकता होती है और न ही इसका शरीर किसी भी तरह धरती पर रहने के लिये अनुकूल है।
पेलामिस प्लातूरा साँपों के रंग भिन्न होते हैं लेकिन एक साँप हमेशा दो रंगों का होता है। शरीर का ऊपरी भाग काला और निचला भाग पीला या भूरा होता है। नरों की लम्बाई 72 सेमी तक और मादाओं की 88 सेमी तक होती है। इनके बच्चे कम-गहराई के क्षेत्रों में जन्मतें हैं। यह साँप अपनी पूरी ज़िन्दगी समुद्र में व्यतीत करता है और धरती पर लाचार हो जाता है। हालांकि यह सर्प विषौला है और मछलियों का शिकार उन्हें डस कर करता है, फिर भी यह मनुष्यों से कतराता है और आज तक इनके डसे जाने के कारण किसी भी व्यक्ति की मौत की जानकारी नहीं है।
