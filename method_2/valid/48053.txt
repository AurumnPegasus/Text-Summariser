भूतनाथ रिटर्न्स एक भारतीय वीभत्स फ़िल्म है जिसका निर्देशन नितेश तिवारी ने किया और उसके निर्माता भूषण कुमार, कृषन कुमार, रवि चोपड़ा और सहनिर्माता अजय कपूर हैं। यह भूतनाथ की उत्तरकृत्ति फ़िल्म है जिसमें मुख्य अभिनय भूमिका में अमिताभ बच्चन तथा बोमन ईरानी और शाहरुख खान सहायक भूमिका में हैं।
फ़िल्म 11 अप्रैल 2014 को जारी की गई। यो यो हनी सिंह ने फ़िल्म में पार्टी विद द भूतनाथ गाने की रचना की है।
फ़िल्म की कहानी भूतनाथ फ़िल्म की कहानी के अन्त से आरम्भ होती है। भूतनाथ के ऊपर सब हंसी ठिठोली कर रहे होते हैं। इसके पीछे एक कारण होता है कि भूतनाथ किसी भी बच्चे को डरा नहीं पाता। अब वह बच्चों को डराने के लिए दोबारा लौटता है उसका मकसद होता है कि वह बच्चों को डरा के दिखाएगा। लेकिन धारावी में रहने वाले नन्हें पार्थ से भूतनाथ उलझ जाता है। पार्थ और भूतनाथ के बीच दोस्ती बढ़ने लगती है।.
फ़िल्म का संगीत राम सम्पत और पलाश मुछल ने तैयार किया है। यो यो हनी सिंह ने "भूतनाथ"नामक एक प्रचार गीत भी तैयार किया है जिसमें उन्होंने सुपरस्टार अमिताभ बच्चन के साथ पहली बार काम किया है।

