नूड्ल्ज़ गेहूं, चावल, बाजरे या अन्य क़िस्म के आटे से बनाकर सुखाये गए पतले, लम्बे रेशे होते हैं जिन्हें उबलते हुए पाने या तेल में डालकर खाने के लिए पकाया जाता है। जब नूड्ल्ज़ सूखे होते हैं तो अक्सर तीली की तरह सख़्त होतें हैं लेकिन उबालने के बाद मुलायम पड़कर खाने योग्य हो जाते हैं। नूड्ल्ज़ के एक रेशे को "नूड्ल" कहा जाता है।
"नूड्ल" जर्मन भाषा के शब्द "नूडल" से निकला है।
चीनी इतिहासकारों के अनुसार दुनिया में नूड्ल्ज़ का सब से प्राचीन सुराग़ चीन के चिंग हई राज्य से मिला है, जहाँ 4,000 साल पुराने कँगनी और कोदो के मिश्रित आटे के बने नूड्ल्ज़ पाए गए हैं। ग़ैर-चीनी विशेषज्ञों नें इस दावे पर संदेह ज़ाहिर किया है। चीनी विशेषज्ञों का कहना है के ये प्राचीन नूड्ल्ज़ इतने नाज़ुक थे के उठाते ही चूर्ण को कर गिर पड़े इसलिए अब इनका कोई सबूत बाक़ी नहीं बचा है। इसपर विवाद जारी है। ज़्यादातर विद्वानों का मानना है के नूड्ल्ज़ की शुरुआत मध्य एशिया में स्थित तारिम घाटी में हुई, जो अब एक चीन द्वारा नियंत्रित उइग़ुर क्षेत्र है। नूड्ल्ज़ मध्य एशियाई लोगों के खाने में आज भी एक मुख्य व्यंजन है।
