पिकाचु जापानी पोकेमोन कार्टून धारावाहिक का एक काल्पनिक किरदार है जो कि द पोकेमोन कंपनी, एक जापानी आदारा, से प्रमानित विडीयो गेम्स, एनीमेशन, टीवी धारावाहिक, व्यपारक पत्तों और कॉमिक पुस्तकों में दिखाई देता है। पिकाचु के डिज़ाइन की कल्पना अत्सुको निषिदा द्वारा और इसको अंतिम करने का काम केन सुगीमोरी द्वारा की गई। जापान में पिकाचु की पहली झलक पोकेमोन रेड और ब्लू में साहमने आई थी और बाद में इसको पोकेमोन वीडियो गेम्स त्था पोकेमोन रेड और ब्लू में अंतराष्ट्रीय स्तर पर जारी किया गया था। 
पोकेमोन की बाकी जातियों के जैसे ही पिकाचु को पकड़ कर, एक खेल के तौर पर, बाकी पोकेमोनो के साथ लड़ने के लिए उपयोग में लाया जाता था। पिकाचु पोकेमोन की सबसे चर्चित और जानी-पहचानी जातियों में से है। पोकेमोन के हर सीजन में पिकाचु मुख्य किरदार के रूप में होता है। पिकाचु पोकेमोन फ्रैंचाइज़ी का मुख्य किरदार होने के साथ-साथ इसका मस्कट भी है और पिछले कुश सालों से जापानी पॉप कल्चर का आइकॉन भी है। 
गेम फ्रीक नामक कंपनी ने इसे बनाया है और निंटेनडो ने पोकेमोन धारावाहिक के साथ जापान में 1996 को शुरू हुआ था। जिसमें कई जीवों को पोकेमोन कहा जाता था, जिसे खिलाड़ी लड़ाई हेतु अभ्यास कराते हैं। गेम फ्रीक के किरदारों में पिकाचु भी एक किरदार है। जिसे केन सुगिमोरी ने बनाया था। इस धारावाहिक के निर्माता सतोशी ताजिरी के अनुसार यह नाम 2 जापानी ध्वनियों पीका जो एक विद्युत चिंगारी को कहते हैं और चु जो कोई चूहा आवाज करता है, से मिलकर बना है।। निर्माता दल के जूनीची मसौदा के अनुसार पिकाचु नाम रखना बहुत ही कठिन था। उसे ऐसा होना चाहिए था कि जापान और अमेरिका दोनों ही दर्शक उसे पसंद करें।
पिकाचु पीले रंग का एक चूहे जाति से संबंधित एक पोकेमोन है जो कि 1'4" लंबा है। इसके डिज़ाइन की धारणा बिजली के आस-पास ही राखी गई है। यह बिजल-श्रेणी से संबंधित पोकेमोन है। इसके दो लंबे-लंबे कान होते है। गालों पर दोनों और एक-एक लाल गोलचक्र होता है जिससे बिजली निकलती है। इसकी कमर पर दो भूरे रंग की पट्टिया बनी होती है। इसकी पूँछ बिजली के चिंह जैसे दिखाई देती है। पोकेमोन डायमंड और पर्ल में पिकाचु की जाति में लिंग-भेद दिखाते हुऐ मादा पिकाचु को भी पेश किया जाता है जिसकी सिर्फ पूँछ में ही अंतर होता है। मादा पिकाचु की पूँछ दिल जैसी होती है। धारावाहिक के अनुसार पिकाचु केवल थंडरस्टोन अर्थात बिजली के पत्थर की सहायता से ही राईचु में विकसित होता है। पोकेमोन के बाद वाले धारावाहिकों में पिकाचु का छोटा स्वरूप पिचु भी दिखाई देता है जो कि अपने ट्रेनर अर्थात अभ्यासी के साथ मजबूत रिश्ते के बाद पिकाचु में विकसित होता है।
