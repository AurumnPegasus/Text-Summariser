लाडो - वीरपुर की मर्दानी एक भारतीय हिंदी धारावाहिक है जो कलर्स पर 6 नवम्बर 2017 से 23 मई 2018 तक हर सोमवार से शुक्रवार रात 9:30 बजे प्रसारित किया जाता था। यह शो कलर्स के मशहूर शो ना आना इस देश लाडो का सीजन 2 था। लाडो - वीरपुर की मर्दानी का प्रीमियर 6 नवंबर 2017 को हुआ था और इसका अंतिम एपिसोड 23 मई 2018 को प्रसारित किया गया था। यह धवल गडा द्वारा उत्पादित किया गया था। इस शो ने मार्च 2018 में छह महीनों का लीप लिया था। इस शो ने 23 मार्च 2018 को 100 एपिसोड पूरे किए थे। यह शो 23 मई 2018 को सफलतापूर्वक 133 एपिसोड्स पूरा करके समाप्त हो गया था।
प्रभावशाली और रूढ़िवादी कुलमाता अम्माजी अपने गाँव में कन्या शिशु हत्या का समर्थन इस शो के सीजन 1 में करती थीं, लेकिन अब बदल गईं हैं। अपनी छोटी पोती जाह्नवी के बलात्कार और हत्या के बाद, वह अपनी बड़ी पोती अनुष्का के साथ महिलाओं के अधिकारों के लिए लड़ती है और लोगों के दृष्टिकोण को बदलती है। कुछ समय बाद अम्माजी की हत्या जाह्नवी के बलात्कारियों के परिवार का एक नवयुवक युवराज चौधरी कर देता है जिससे अम्माजी की पोती अनुष्का से शादी हो चुकी होती है। अम्माजी की मृत्यु के बाद कहानी अनुष्का की जिंदगी पर केंद्रित हो जाती है। बाद में, अनुष्का की कहानी दर्शाते हुए और अनुष्का को वीरपुर की मर्दानी दर्शा कर शो खत्म हो जाता है।
कलर्स टीवी के बहुचर्चित शो ना आना इस देश लाडो के सीजन 2 का निर्माण पेन पिक्चर्स के धवल गडा द्वारा किया गया था। यह घोषणा की गई थी कि मेघना मलिक क्रूर और सख्त अम्माजी के रूप में लौटेंगी। यह भी कहा गया था कि राघव और सिया की बेटी शो में लीड भूमिका निभाएगी और शो का एक नया सेटअप होगा। शो की अवधारणा पहले की तरह ही बनी हुई थी। यह भी कहा जा रहा था कि शो में एकता कौल लीड भूमिका निभाएगी जबकि मेघना मलिक शो की खलनायिका होंगी। लेकिन बाद में इन सारी खबरों को गलत बता दिया गया और यह आधिकारिक तौर पर घोषणा की गई कि मेघना मलिक के साथ ही अविका गोर शो में लीड रोल निभाएगी। यह घोषित किया गया था कि शो में अविका गोर को मुख्य नायिका के रूप में दर्शाया जाएगा और पलक जैन को उनकी बहन जाह्नवी के रूप में दिखाया जाएगा। यह भी घोषित किया गया था कि इस शो में मेघना मलिक की भूमिका सकारात्मक होगी और लाडो के इस संस्करण में अम्माजी मन, शरीर और उपस्थिति में अलग होंगी। उन्हें महिलाओं के कारणों को चैंपियनिंग और महिलाओं की गरिमा, सुरक्षा और अधिकारों के संवेदनशील मुद्दों को संबोधित करते हुए देखा जाएगा। अतः इस शो में मेघना मलिक ने ना आना इस देश लाडो से अम्माजी के रूप में अपनी भूमिका को दोहराया। शो में पुरुष लीड रोल के रूप में शालीन मल्होत्रा ​​को शामिल किया गया था। इस शो में रितुराज सिंह, दक्ष अजीत सिंह, अनन्या खरे, गुलफान खान, मोनी राय, अंकित राज, झलक देसाई, हेमन चौधरी और सुदिप्ती परमार समेत कई कलाकारों को शामिल किया गया था जिन्होंने अन्य भूमिका निभाई। बाद में, शो में पलक जैन के पात्र की मृत्यु हो गई थी। तो, उन्होंने शो छोड़ दिया। जनवरी 2018 में, शो में रितुराज सिंह के पात्र का भी निधन हो गया और इसीलिए उन्होंने भी शो छोड़ दिया। उसी महीने, मेघना मलिक ने भी शो छोड़ दिया और इसलिए, शो में उनके पात्र को खत्म कर दिया गया। फरवरी 2018 में, आधविक महाजन ने समांतर लीड रोल में शो में प्रवेश किया। बाद में, मार्च 2018 में, शालीन मल्होत्रा ​​ने शो को छोड़ा, इसलिए शो में उनके पात्र को मार दिया गया। उसी महीने, आधविक महाजन ने भी शो को छोड़ दिया। शो में मार्च 2018 के महीने में 6 महीने के लीप के बाद, शो में महत्वपूर्ण भूमिका निभाने के लिए कई नए कलाकारों को शामिल किया गया था। मनीनी मिश्रा, आशु शर्मा, फरीदा दादी, नसीर खान, अर्जुन अनेजा और चारू असोपा ने महत्वपूर्ण भूमिका निभाने के लिए शो में प्रवेश किया था। मार्च 2018 में, सिद्धार्थ अरोड़ा ने शो में मेन मेल लीड के रूप में प्रवेश किया था। अप्रैल 2018 के महीने में, निमाई बली ने शो में नए खलनायक के रूप में प्रवेश किया था। उसी महीने, विनी अरोड़ा ने शो में नए समांतर महिला लीड के रूप में शो में प्रवेश किया था। बाद में, ममता लूथ्रा ने भी शो में प्रवेश किया था। अंततः शो 23 मई 2018 को खत्म हो गया।
शो लॉन्च के पहले सप्ताह में 1.8 टीआरपी रेटिंग के साथ 17 वां स्थान पर रहा। 2018 के दूसरे सप्ताह में, श्रृंखला को 1.5 रेटिंग मिली। शो 24 नवंबर 2017 को बीएआरसी चार्ट रेटिंग में 14 वें स्थान पर पहुंच गया। 27 जनवरी 2018 से 2 फरवरी 2018 के लिए टीआरपी / बीएआरसी रेटिंग चार्ट में, शो 17 वां स्थान पर रहा। 3 मार्च 2018 से 9 मार्च 2018 के लिए टीआरपी / बीएआरसी रेटिंग चार्ट में, शो ने 19वीं जगह पर कब्जा कर लिया। 24 फरवरी 2018 से 2 मार्च 2018 के लिए टीआरपी / बीएआरसी रेटिंग चार्ट में, शो 17 वें स्थान पर था। 24 मार्च 2018 से 30 मार्च 2018 के लिए टीआरपी / बीएआरसी रेटिंग चार्ट में, शो 20 वां स्थान पर रहा। 31 मार्च 2018 से 4 अप्रैल 2018 तक टीआरपी / बीएआरसी रेटिंग चार्ट में, शो ने 19वीं जगह पर कब्जा कर लिया। 7 अप्रैल 2018 से 13 अप्रैल 2018 के लिए टीआरपी / बीएआरसी रेटिंग चार्ट में, शो 0.9 रेटिंग प्राप्त करने में कामयाब रहा।
ना आना इस देश लाडो के अनुक्रम लाडो - वीरपुर की मर्दानी महिलाओं की तस्करी और यौन शोषण जैसे गंभीर विषयों से संबंधित था। छोटे पर्दे के सफलतम धारावाहिकों में से एक ना आना इस देश लाडो का दूसरा सीज़न था लाडो 2 / लाडो - वीरपुर की मर्दानी। आठ साल बाद यह शो अपने दूसरे सीज़न के साथ वापस लौटा था। जहां पहले सीज़न में यह शो कन्या भ्रूण हत्या पर आधारित था, इस बार कहानी में महिलाओं की ख़रीद-फ़रोख्त और उनके शोषण जैसे गंभीर मुद्दों को उठाया गया था। कहानी की बात करें तो वीरपुर में अभी भी पुरुषवादी सोच हावी थी। वहां बलवंत सिंह की हुकूमत चलती थी, जो लड़कियों का अपहरण कर उन्हें बेच देता था। वीरपुर में कोई भी लड़की सुरक्षित नहीं थी। हरियाणा के इलाकों में स्थित, शो 6 नवम्बर 2017 को वापस आ गया था और इसी तरह सख्त और कठोर अम्माजी भी वापस लौट आईं थीं, जो समय के साथ नरम हो गईं थीं। शो 70 वर्षीय बूढ़े आदमी के साथ शुरू हुआ था जो बलवंत सिंह की हवेली में प्रवेश करता है, जो एक युवा दुल्हन के बदले पैसे से भरा बैग देने आता है। बलवंत युवा लड़कियों का अपहरण कर उन्हें भारी लाभ के लिए बेच देता था। इस शो ने पहले सीजन की कहानी की समाप्ति के बाद एक लीप लिया था और अम्माजी के वीरपुर में कई चीजें बदली थीं, जिसे अब बलवंत सिंह द्वारा शासित किया जाता था, जिसका आतंक गांव में फैला हुआ था। जबकि ना आना इस देश लाडो में महिला भ्रूण हत्या और स्री जाति से द्वेष प्रचलित था, हालाँकि लाडो 2 में वीरपुर में स्थिति और खराब हो गई थी, क्योंकि गांव में शायद ही कोई ऐसी लड़कियां थीं जिनके ऊपर अत्याचार नहीं हुआ था, जिससे युवा लड़कियों का अपहरण और महिलाओं के खिलाफ अपराध में वृद्धि हुई थी। अम्माजी, जो अब अपनी दो पोतियो के साथ दिल्ली चली गई थीं उन्हें वीरपुर से दूर रखना चाहती थीं सिर्फ इसीलिए क्योंकि वीरपुर युवा लड़कियों के लिए सुरक्षित नहीं था। अविका गोर, जो अम्माजी की बड़ी पोती अनुष्का का किरदार निभाती थीं, एक स्वतंत्र और निडर व्यक्ति थीं। जबकि अनुष्का निडर थीं और सही के लिए लड़ने के लिए तत्पर रहतीं थीं, उनकी छोटी बहन जाह्नवी एक घरेलू लड़की थीं और अनुष्का के बिल्कुल विपरीत थीं। दिल्ली में पैदा हुई, अनुष्का को उनके जीवन का सदमे तब मिला जब वीरपुर में उनकी बहन जाह्नवी का अपहरण कर लिया गया, जो उनके पूर्वजों का गांव भी था। मेघना मलिक, जिन्होंने अम्माजी की भूमिका को ना आना इस देश लाडो से दोहराया था, उनके दोषहीन अभिनय से यह शो हिट जाता था। अविका, जिसे हमने बालिका वधू और ससुरल सिमर का में देखा था, ने इस शो में मजबूत किरदार निभाया था। अनुष्का के रूप में हमने उन्हे एक नए अवतार में देखा और उत्साहित हुए। वीरपुर की स्थिति हमें कुछ हद तक 2003 की फिल्म मातृभूमि की याद दिलाती थी, जिसमें पिछले कुछ वर्षों में महिला भ्रूणहत्या का भविष्य चित्रित किया गया था। शो प्रासंगिक मुद्दों से संबंधित था, क्योंकि मानव तस्करी बढ़ रही है और हरियाणा और राजस्थान राज्यों में लिंग असंतुलन ने इन क्षेत्रों में कई आपराधिक गतिविधियों को जन्म दिया है। धारावाहिक की कहानी में उठाए गए मुद्दे और उससे जुड़ी भयावहता को हम कई फ़िल्मों और क्राइम बेस्ड शोज़ में देख चुके थे। इस बात से इनकार नहीं किया जा सकता है, लेकिन यह मुद्दा सामयिक है। कई राज्यों में लड़के-लड़कियों की संख्या में अंतर ने लड़कियों के प्रति अपराध की घटनाओं को बढ़ावा दिया है इसलिए ऐसे मुद्दों को जितना हाइलाइट किया जाए अच्छा है। शो के शुरुआती एपिसोड में कहानी को खींचा नहीं गया था, बल्कि कुछ एपिसोड्स के बाद ही शो अपनी मूल कहानी पर आ गया था। हर एपिसोड में कुछ न कुछ होता रहा, जिससे शो दर्शकों को एंगेज करने में क़ामयाब रहा। अभिनय की बात करें तो एक बार फिर मेघना मलिक अपने किरदार से प्रभावित करने में क़ामयाब रही थीं, हालांकि इस बार शो में उनकी भूमिका भक्षक की नहीं, बल्कि रक्षक की थी। उनको अभिनय करते देखना इस बार भी किसी ट्रीट से कम नहीं था। अविका का प्रखर अंदाज़ ख़ास था। उन्होंने अपनी प्रतिभा के साथ एक बार फिर न्याय किया था। पलक जैन भी अपनी भूमिका से निराश नहीं करती थीं। रितुराज बलवंत सिंह के किरदार में नफ़रत जगाने में क़ामयाब हुए थे। बाक़ी के किरदार अपने अभिनय से कहानी को बख़ूबी आगे ले जा चुके थे। धारावाहिक हरियाणा, दिल्ली और चंडीगढ़ के बैकड्रॉप पर था। इस बात को कलाकारों ने संवाद अदायगी में बख़ूबी आत्मसार किया था। शो के लुक में भी इस बात का ख़ास ख़्याल रखा गया था। कुल मिलाकर लाडो - वीरपुर की मर्दानी टीवी के आम शोज़ से अलग था और अपने कॉन्सेप्ट और पावरफ़ुल परफ़ॉर्मेंस की वजह से उम्मीदों पर खरा उतरा था।
