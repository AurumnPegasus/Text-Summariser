निर्देशांक: 33°30′45″N 75°11′50″E / 33.5124345°N 75.1970923°E / 33.5124345; 75.1970923
पीर पंजाल रेल सुरंग या बनिहाल रेल सुरंग एक 11.215 किमी लम्बी रेल सुरंग है जो भारत के जम्मू और कश्मीर राज्य के बनिहाल क़स्बे से उत्तर में हिमालय की पीर पंजाल पर्वतमाला से निकलती है। इसका निर्माण 26 जून 2013 को पूरा हुआ और इसपर रेल सेवाएँ 27 जून 2013 को शुरु हो गई।
सुरंग का उत्तरी मुख 33°33′42″N 75°11′56″E / 33.5617942°N 75.1988626°E / 33.5617942; 75.1988626 निर्देशांक पर और दक्षिणी मुख 33°27′48″N 75°11′38″E / 33.463203°N 75.193992°E / 33.463203; 75.193992 निर्देशांक पर है।
इस 11.215 किमी लम्बी सुरंग की औसत ऊँचाई 1,760 मीटर है, यानि पहले से सड़क मार्ग पर स्थित जवाहर सुरंग से लगभग 440 मीटर नीचे। सुरंग 8.40 मीटर चौड़ी और 7.39 मीटर ऊँची है। इसमें रेल पटरी के साथ-साथ एक 3 मीटर चौड़ी सड़क भी है जिसपर आवश्यकता पड़ने पर रेल पटरी की देखभाल के लिए एवं सुरंग के भीतर आपातकालीन सहायता पहुँचाने के लिए वाहन चलाया जा सकता है। यह भारत की सबसे लम्बी रेल सुरंग है और एशिया की चौथी सबसे लम्बी। जापान की 53.85 किमी लम्बी सेइकान सुरंग, चीन की 28 किमी लम्बी ताइहांग सुरंग और चीन ही की 21 किमी लम्बी लुलियांगशान सुरंग इस से लम्बी हैं। औसत रफ़्तार पर पीर पंजाल रेल सुरंग से रेलगाड़ी निकलने में 9 मिनट 30 सैकिंड लगते हैं।
