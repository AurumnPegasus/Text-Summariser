नवानगर, सौराष्ट्र के ऐतिहासिक हालार क्षेत्र में अवस्थित एक देसी राज्य था। यह कच्छ की खाड़ी के दक्षिणी तट पर स्थित था जिसके केन्द्र में वर्त्तमान जामनगर था। इसकी स्थापना सन 1540 ईस्वी में हुई थी, और यह राज्य भारत के स्वतन्त्र होने तक विद्यमान था। वर्ष 1948 में, आधिकारिक रूप से भारतीय संघ में अधिग्रहित कर लिया गया। इसकी राजधानी नवानगर थी, जिसे वर्तमान समय में जामनगर के नाम से जाना जाता है।
नवानगर रियासत के कुल भूभाग का क्षेत्रफल 3,791 वर्ग मील था और 1901 की जनगणना के अनुसार इसकी कुल जनसंख्या 3,36,779 थी। नवानगर राज्य पर, जडेजा गोत्र के हिन्दू राजपूत वंश का राज था, जिन्हें "जाम साहब" की उपाधि से संबोधित किया जाता था। नवानगर और कच्छ राज्य के राजकुटुंब एक ही वंश के थे। ब्रिटिश संरक्षणाधीन काल में नवानगर के जाम साहब को 15 तोपों की सलामी का सम्मान प्राप्त था। ब्रिटिश राज में नवानगर, बॉम्बे प्रेसिडेंसी के काठियावाड़ एजेंसी का हिस्सा था।
नवानगर में एक मुक्‍ता मात्स्यकालय थी, जो नवानगर की धन का सबसे बड़ा स्रोत था। इसके अलावा, नवानगर राज्य ने भारत में क्रिकेट को प्रसिद्ध करने में अहन भूमिका थी, जिसका श्रेय जाम साहब रणजीतसिंहजी जडेजा को जाता है, जो स्वयं भी एक प्रसिद्ध क्रिकेट खिलाड़ी थे। रणजीतसिंहजी नवानगर के तमाम जाम साहबों में सबसे प्रसिद्ध थे, उन्हें विशेष तौर पर, भारत में क्रिकेट के विकास में उनके योगदान के लिए जाना जाता है।
नवानगर रियासत की स्थापना सन 1540 में, कच्छ राज्य के जडेजा राजवंश के वंशज- जाम श्री रावलजी द्वारा हुई थी। स्थापना के बाद से, नवानगर, अपने पडोसी जडेजा राज्यों के संग, मुग़ल साम्राज्य के विरुद्ध, लगभग निरंतर युद्ध की स्थिति में रहा करता था। इन युद्धों में मिठोई की लड़ाई और भूचर मोरी की लड़ाई प्रमुख है। भूचर मोरी की लड़ाई में नवानगर ने, मुग़लों के विरुद्ध, तमाम काठियावाड़ी राज्यों की संयुक्त सेना का नेतृत्व किया था। यह युद्ध ध्रोल के निकट भूचर मोरी नमक जगह पर लड़ी गयी थी। इस युद्ध में मुग़लों की निर्णायक जीत हुई थी, जिसके कारणवश गुजरात सल्तनत,जिसके अंतिम सुल्तान मुज़फ़्फ़र शाह, नवानगर के जाम के शरण में थे, का हमेशा हमेशा के लिए अंत हो गया था। भूचर मोरी की लड़ाई, सौराष्ट्र में लड़ी गयी सबसे बड़ी लड़ाई थी। मुग़लों के अलावा, काठियावाड़ी रियासतें, आपस में भी अक्सर लड़ा करती थीं। कई पुश्तों से चल रही यह काठियावाड़ी राजनैतिक संघर्ष, ब्रिटिश मध्यस्तता में की गयी 1807 की वॉकर संधि के आने के बाद शांत हुई और सैकड़ों वर्षों में काठियावाड़ में पहली बार शांति आयी।
22 फ़रवरी 1812 में नवानगर ब्रिटिश संरक्षण के अधीन आ गया। ब्रिटिश शासन द्वारा, नवानगर को 15-तोपी सलामी रियासत का दर्जा हासिल था। स्वतंत्रत के बाद, नवानगर, विलय के उपकरणों पर हस्ताक्षर करने वाले पहले राज्यों में से एक था। तत्पश्चात, नवानगर के तत्कालीन जाम साहब, दिग्विजयसिंघजी, संयुक्त काठियावाड़ राज्य के सर्वप्रथम राजप्रमुख बने, एवं अपने देश का प्रतिनिधित्व संयुक्त राष्ट्र में भी किया।
1949 में, पूर्व सही राज्य, नवानगर, ध्रोल और जलीय दीवान ने विलय कर संयुक्त सौराष्ट्र राज्य बनाया। 19 जून 1959 में नवानगर ज़िले पास के ओखमंडल के इलाके को जोड़ दिया गया अजर इस ज़िले का नाम बदल कर जामनगर कर दिया गया। तात्पश्चान यह ज़िला नए नवेले राज्य गुजरात, जिसे बॉम्बे राज्य के विभाजन से बनाया गया था, का हिस्सा बन गया।
रणजीतसिंहजी विभाजी, नवानगर के सबसे प्रसिद्ध और जनमान्य शाशक है। उन्हें विश्व के महानतम करकेटरों में गिना जाता है। वो स्वयं क्रिकेट के बड़े शौक़ीन खिलाडी थे, और छात्रकाल से ही इस खेल में समर्पित थे। उन्होंने नवानगर और पूरे भारत में क्रिकेट की प्रसिद्धि में अहम् योगदान दिया था। उन्होंने क्रिकेट प्रशिक्षण के लिए "ऑक्टेट सर्कल" का सिद्धांत विकसित किया था, जिसमें एक विशेष आठ सक्षम खिलाडियों को चुना जाता था। उनकी मृत्यु के बाद, बीसीसीआई ने 1934 में भारत के विभिन्न शहरों और क्षेत्रों के बीच खेली जा रही क्रिकेट सिरीज़ को रणजीतसिंहजी के सम्मान में, रणजी ट्रॉफी के बाम से शुरू किया। उनहोंने कई क्रिकेट अकैडेमियाँ भी खोली थी।
जाम साहब रणजीतसिंहजी, 1931 से 1933 तक नरेंद्रमंडल के चांसलर रहे थे। उनके बाद, उनके भतीजे, दिग्विजयसिंघजी चांसलर बने।
नवानगर के महाराज जाम साहब, ब्रिटिश एवं विश्व भर के संभ्रांत समुदाय में अपनी विशेष आभूषणों के संग्रह के लिए जाने जाते थे। विशेष कर, रणजीतसिंहजी, जिनके विशेष मरकतों के संग्रह को मशहूर फ़्रांसीसी आभूषण निर्माता कंपनी कार्टियर के जैक्स कार्टियर ने कहा था कि वह "दुनिया में नाबाराबर है"। उनके निजी संग्रह में, एक मोतियों और हीरों से जड़ा हार, स्वयँ जैक्स कार्टियर द्वारा डिज़ाइन किया, मर्कतों और हीरे से जड़ा एक आर्ट डेको रचना का हार और जैक्स कार्टियर द्वारा तराशा गया मरकत से बना कॉलर
इसके अलावा, 1934 में कार्टियर ने नवानगर के महाराज के लिए, "द आई ऑफ़ द टाइगर" नाम के व्हिस्की के रंग के एक 61.50 कैरट के हीरे नवानगर के महाराज की पगड़ी में भी जड़ा था।
साँचा:ब्रिटिश भारत की देशी रियसतें
निर्देशांक: 22°28′N 70°04′E / 22.47°N 70.07°E / 22.47; 70.07
