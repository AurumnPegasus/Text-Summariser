रुबिक घन अथवा रुबिक्स क्यूब हंगरियाई स्थापत्य कला के शिल्पी और प्रोफेसर एरनो रुबिक द्वारा 1974 में अन्वेषित त्रिविमिय संयोजी पहेली है।इसका मूल नाम मैजिक क्यूब दिया गया था । इस पहेली के मुद्राधिकार 1980 में आइडियल टॉय कम्पनी को विक्रय किये जाने थे। यह विक्रय विक्रय व्यवसायी तिबोर लैज़ी और सेवन टाउन्स के संस्थापक टॉम क्रेमर के साथ होना था। उसी वर्ष इसने वर्ष के सर्वश्रेष्ठ जर्मन खेल का पुरस्कार जीता। जनवरी 2009 तक विश्वभर में 35 करोड़ घन विक्रय हो चुके हैं जिसने इसे विश्व का सर्वाधिक विक्रय होने वाला प्रहेलिका खेल बना दिया। इसे व्यापक रूप से विश्व का सर्वाधिक विक्रय होने वाला खिलौना माना जाता है।
मार्च 1970 में लेरी निकोलस ने 2x2x2 के "टुकड़ों को समूह में घुमने योग्य पहेली" का निर्माण किया और इसका कनाडाई एकस्व अनुप्रयोग दर्ज किया। निकोलस घन को चुम्बक के साथ रखा गया था। निकोलस को रुबिक घन के अन्वेषण से पूर्व 11 अप्रैल 1972 को अमेरिकी पेटेंट 36,55,201 मिला।
9 अप्रैल 1970 को फ्रैंक फॉक्स ने अपने "गोलाकार 3x3" के एकस्व अधिकार के लिए अनुमोदन किया। उन्हें 16 जनवरी 1974 में यूके पेटेंट मिला।
1970 के दशक के मध्य में एरनो रुबिक ने बुडापेस्ट में मोहोली-नजी यूनिवर्सिटी ऑफ़ आर्ट एंड डिज़ाइन के आंतरिक डिजाइन विभाग में काम किया। वहाँ किसी वस्तु के भिन्न स्वतंत्र भागों को अलग किये बिना चलायमान करते हुये सरंचनात्मक समस्या का हल करने के उद्देश्य से एक घन का निर्माण किया जिससे यह घन इस रूप में प्रचारित हुआ कि उन्होंने त्रिविम वस्तुओं को अपने विद्यार्थियों को समझाने के लिए एक शैक्षिक औजार निर्मित किया है। उन्हें इसका ऐहसास तब तक नहीं था जब तक उन्होंने इसको इधर-उधर करके पुनः पूर्व अवस्था में लाने का प्रयास नहीं किया। रुबिक को इसका 1975 में हंगरी पेटेंट एचयू170062 मिला।
रुबिक धन आज बहुत बड़ा हो गया है। मूल वाले से और खेल आ गये हैं जैसे मैगामिंक्स और पिरामिंक्स। लोग इनके साथ भी खेलते हैं मगर मूल रुबिक धन सबसे बड़ा है।
