मच्छर एक हानिकारक कीट है। यह संसार के प्राय सभी भागो में पाया जाता है। यह विभिन्न प्रकार के रोंगो के जीवाणुओं को वहन करता है। मच्छर गड्ढ़े, तालाबों, नहरों तथा स्थिर जल के जलाशयों के निकट अंधेरी और नम जगहों पर रहता है। मच्छर एकलिंगी जन्तु हैं यानी नर और मादा मच्छर का शरीर अलग-अलग होते हैं। सिर्फ मादा मच्छर ही मनुष्य या अन्य जन्तुओं के रक्त चूसती है, जबकि नर मच्छर पेड़-पौधों का रस चूसते हैं।
ऑहियो स्टेट यूनिवर्सिटी एवं इंडियन इंस्टिट्यूट ऑफ टेक्नोलॉजी रोपड़ के शोधकर्ताओं देव गुरेरा, भारत भूषण एवं नवीन कुमार की सांझी खोज के अनुसार, मच्छर का भेदन दर्दरहित होता है क्यूंकि वह सर्वप्रथम त्वचा पर एक तरह से सुन्न करने वाले तरल का छिड़काव करता है ताकि नुकीले डंक से त्वचा को भेद सके जिसका उपयोग कई मिनट तक हमें बिना एहसास कराये हमारा खून चूसने में करता है! शोध में प्रमुख चार युक्तियों की पहचान की गई कि कैसे एक मच्छर शरीर को बिना दर्द के भेदता है - सुन्न करने वाले तरल सीरम का छिड़काव, एक नुकीली सुई; भेदी के दौरान कंपन एवं त्वचा पर मुलायम और कठिन भागों का संयोजन। इन्ही निष्कर्षों के आधार पर, अध्ययन पत्र में एक ऐसी सूक्ष्म सुई की तैयारियों पर विश्लेषण किया गया है जिसके अंदर दो सुइयों शामिल हैं। जहां एक का उपयोग सुन्न करने वाले तरल को छोड़ने को छोड़ने के लिए जबकि दूसरे का उपयोग महत्वपूर्ण तरल पदार्थ को इंजेक्ट करने या रक्त को दर्द रहित तरीके से निकालने के लिए किया जाएगा। सुई मच्छर भेदन के समान कंपन भी करेगी। 
