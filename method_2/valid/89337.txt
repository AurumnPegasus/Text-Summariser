लक्ष्मीपति बालाजी एक पूर्व भारतीय क्रिकेट खिलाड़ी है। ये एक दाहिने हाथ तेज मध्यम गेंदबाज है। उन्होंने नवंबर 2016 में प्रथम श्रेणी क्रिकेट और लिस्ट ए क्रिकेट से अपनी सेवानिवृत्ति की घोषणा की थी। इन्होंने 2018 इंडियन प्रीमियर लीग में चेन्नई सुपर किंग्स टीम की गेंदबाजी कोचिंग की थी।
लक्ष्मीपति बालाजी का जन्म साल 1981 में 27 सितम्बर को तमिलनाडु के कांचीपुरम जिले के उठुकाडू गाँव में हुआ था और इन्होंने क्रिकेट भी इसी राज्य से खेला है।
बालाजी ने साल 2003 मध्यम तेज गति के गेंदबाज के रूप में भारतीय क्रिकेट टीम में जगह बनाई थी। ये साल 2001 से 2016 तक अपने राज्य तमिलनाडु के लिए खेले थे और अपना पहला टेस्ट क्रिकेट मैच साल 2003 में अहमदाबाद में न्यूज़ीलैंड के खिलाफ खेला था। तो अपना आखिरी टेस्ट मैच 2005 में पाकिस्तान क्रिकेट टीम के खिलाफ खेला था इसके बाद इन्हें वापस जगह नहीं मिली थी। इन्होंने अपना पहला एक दिवसीय अंतर्राष्ट्रीय मैच 2002 में वेस्टइंडीज क्रिकेट टीम के खिलाफ खेला था और अंतिम मैच 2009 में श्रीलंका क्रिकेट टीम के खिलाफ खेला था।
लक्ष्मीपति बालाजी ने अपने कैरियर में 5 ट्वेन्टी ट्वेन्टी अंतर्राष्ट्रीय मैच भी खेले थे जिसमें पहला मुकाबला साल 2012 में न्यूज़ीलैंड क्रिकेट टीम के खिलाफ खेला था जो एम ए चिदंबरम स्टेडियम चेन्नई में खेला गया था। आखिरी मुकाबला दक्षिण अफ्रीका क्रिकेट टीम के खिलाफ 2012 में कोलम्बो में खेला था।
बालाजी ने 2008 से 2010 तक इंडियन प्रीमियर लीग में अपनी घरेलू टीम चेन्नई सुपर किंग्स के लिए खेले थे जिसमें इन्होंने आईपीएल की पहली हैट्रिक लेकर नया कारनामा किया था। जबकि इसके बाद साल 2011 से 2013 तक ये कोलकाता नाइट राइडर्स के लिए खेले थे। इन्होंने अपने पूरे आईपीएल कैरियर में 73 मैचों में 76 विकेट लिए।
