क़ल्यूबीया मुहाफ़ज़ाह मिस्र का एक मुहाफ़ज़ाह है। यह राष्ट्रीय राजधानी क़ाहिरा से उत्तर में मिस्र के उत्तरी भाग में नील नदी के नदीमुख क्षेत्र में स्थित है। इसके कुछ हिस्से क़ाहिरा के बाहरी मोहल्लों से मिले-जुले हैं इसलिए इसे अक्सर बृहत-क़ाहिरा महानगरीय क्षेत्र का भाग माना जाता है।
'क़ल्यूबीया' में 'क़' अक्षर के उच्चारण पर ध्यान दें क्योंकि यह बिना बिन्दु वाले 'क' से मिलता-जुलता लेकिन ज़रा भिन्न है। इसका उच्चारण 'क़ीमत' और 'क़ुरबानी' 'क़' से मिलता है।
