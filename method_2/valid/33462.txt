सीढ़ीदार खेत, पर्वतीय या पहाड़ी प्रदेशों की ढलवां भूमि पर कृषि के उद्देश्य से विकसित क्षेत्रों को कहते हैं। इन प्रदेशों में मैदानी इलाकों के आभाव में पहाड़ों की ढलानों पर सीढ़ियों के आकार के छोटे छोटे खेत विकसित किए जाते हैं जो, मृदा अपरदन और बारिश के पानी को बहने से रोकने में सहायक होते हैं। इन खेतों में वो फसलें जिन्हें अधिक पानी की आवश्यकता होती है जैसे कि धान आदि को प्रभावी रूप से उगाया जा सकता है।
जानवरों के पहाड़ी ढलानों पर चरने के फलस्वरूप हुये कम पैमाने के मृदा अपरदन के कारण प्राकृतिक रूप से छोटे आकार के सीढ़ीदार खेत विकसित हो जाते हैं।
