यारियां एक भारतीय बॉलीवुड फ़िल्म है। जिसका निर्देशन दिव्या खोसला कुमार ने किया है। इसमें हिमांश कोहली निकोल फ़ारिया और रकुल प्रीत सिंह मुख्य किरदार निभा रहे हैं। इस फ़िल्म में इन सभी कलाकारों के साथ-साथ इसके निर्देशक की भी यह पहली फ़िल्म है। इस फ़िल्म के निर्माता भूषण कुमार और कृशन कुमार हैं। यह फ़िल्म 10 जनवरी 2014 को 1200 सिनेमाघरों में प्रदर्शित हुई।
यह कहानी 5 मित्रों की हैं, जो एक ही महाविद्यालय में पढ़ते हैं। यह कहानी तब शुरू होती है, जब वह एक प्रतियोगिता में भाग लेते है। इसमें पाँच चरण होते हैं। पहला चरण गाना गाने का होता है। लेकिन इसमें उनके बनाए गए गाने को दूसरे प्रतियोगी चुरा लेते हैं। यह जानकर उन पाँच दोस्तों को क्रोध आता है। लेकिन वह अब गाने के लिए गाना क्या गायें? यह सोचते हैं और एक गाना गा देते हैं। लेकिन वह इस चरण में विफल हो जाते हैं। दूसरे चरण में चेस प्रतियोगिता होती है। चिकित्सालय में उनके दोस्त देबू अपने चोटों से उभर नहीं पाता और उसकी मृत्यु हो जाती है। उसके जाने के कारण वह सभी दोस्त दुःखी हो जाते है और तीसरे चरण की प्रतियोगिता हार जाते है। इसके पश्चात चौथा चरण दोनों ही बराबर रहते है। इसके पश्चात उन्हे पाँचवाँ और अंतिम चरण का प्रतियोगिता होता है। इसमें वे जीत जाते हैं और कहानी समाप्त हो जाती है।
