ऍप्सिलन सिगनाए​, जिसका बायर नाम भी यही है, हंस तारामंडल का एक तारा है। यह पृथ्वी से दिखने वाले सबसे रोशन तारों में से एक है। पृथ्वी से देखी गई इस तारे की चमक 2.5 मैग्नीट्यूड है और यह हमसे लगभग 72 प्रकाश वर्ष की दूरी पर स्थित है।
ऍप्सिलन सिगनाए तारे को "जीनाह" भी कहते हैं, जो अरबी भाषा के جناح‎ से आया है और जिसका अर्थ "पंख" है।
पृथ्वी से एक दिखने वाला ऍप्सिलन सिगनाए वास्तव में एक दोहरा तारा है। इसका मुख्य तारा K0 III श्रेणी का एक नारंगी दानव तारा है, जिसका द्रव्यमान हमारे सूरज के द्रव्यमान का 2 से 4 गुना और व्यास हमारे सूरज के व्यास का 12 से 16 गुना है। इसकी तारे की निहित चमक सूरज की 40 से 60 गुना है। यह एक ठंडा तारा है जिसका सतही तापमान केवल 4,675 कैल्विन है। इसका साथी तारा एक +13 मैग्नीट्यूड का धुंधला सा तारा है । यह एक M3 श्रेणी का तारा है।
