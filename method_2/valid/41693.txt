Panicum italicum L.Chaetochloa italica Scribn.
कंगनी या टांगुन मोटे अन्नों में दूसरी सबसे अधिक बोई जाने वाली फसल है, खासतौर पर पूर्वी एशिया में। चीन में तो इसे ईसा पूर्व 6000 वर्ष से उगाया जा रहा है, इसे 'चीनी बाजरा' भी कहते हैं। यह एकवर्षीय घास है जिसका पौधा 4 - 7 फीट ऊँचा होता है, बीज बहुत महीन लगभग 2 मिलीमीटर के होते हैं, इनका रंग किस्म किस्म में भिन्न होता है, जिनपे पतला छिलका होता है जो आसानी से उतर जाता है।
भारत में तमिलनाडु में इसे 'तिनी' कहते हैं, इसे दलिए में मिला कर खाया जाता है, व चीन में इसे छोटा चावल कहते हैं।
हिन्दी -- कंगनी, कांकुन, टांगुन
संस्कृत -- कंगनी, प्रियंगु, कंगुक, सुकुमार, अस्थिसंबन्धन:
अंग्रेजी -- फॉक्सटेल मिलेट, इटालियन मिलेट
मराठी -- कांग, काऊन, राल
गुजराती -- कांग
बंगाली -- काऊन, काकनी, कानिधान, कांगनी दाना
चीन में यह प्रमुख मोटा अन्न है, गरीब उत्तरी क्षेत्रों में तो यही मुख्य भोजन है, अमेरिका तथा यूरोप में इसे चारे, भूसे या पक्क्षियो के भोजन रूप में उगाया जाता है। यह गर्म मौसम की फसल है, चारे भूसे के रूप में यह 75 दिन में और अन्न के रूप में 90 दिन में तैयार हो जाती है, इसका उत्पादन चारे के रूप में करने पे 20,000 किलो, भूसे के रूप में करने पे 4,000 किलो और अन्न के रूप में करने पे 800 किलो फसल हो जाती है।
कम से कम ईसा पूर्व 6000 वर्ष से चीन में उत्पादित हो रहा है, यूरोप में यह कम से कम ईसा पुर्व 2000 वर्ष से उत्पादित हो रहा है।
मिलेट पर लेख
