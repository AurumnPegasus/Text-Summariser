वसाचूषण, एक सौंदर्य शल्यक्रिया है जिसमें मानव शरीर की कई अलग अलग जगहों से वसा को निकाला जाता है। आमतौर पर यह शल्यक्रिया पेट, जांघ, नितंब और गर्दन पर जमी वसा को निकालने के लिए की जाती है।
किसी एक सत्र में सुरक्षित रूप से कितनी वसा निकाली जा सकती है, यह कई कारकों पर निर्भर करता है और इसका निर्णय चिकित्सक और रोगी को मिल कर करना होता है। किसी एक सत्र में बहुत ज्यादा वसा निकालने के नकारात्मक पहलू भी हैं। जिन रोगियों में किसी एक स्थान से यदि आवश्यकता से अधिक वसा निकाल दी गयी हो उनके शरीर की त्वचा पर असामान्य रूप से बनी "गुठलियों" और/या "गड्ढ़ों" को देखा जा सकता है। शल्यक्रिया से जुड़े जोखिम वसा की निकाली गयी मात्रा के साथ बढ़ते जाते हैं। 
