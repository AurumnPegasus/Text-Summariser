चम्फाई भारतीय राज्य मिज़ोरम का एक सीमावर्ती कस्बा है। यह राज्य के आठ ज़िलों में से एक चम्फाई ज़िले का मुख्यालय भी है। भारत-म्यांमार सीमा पर स्थित होने के कारण इस कस्बे का सामरिक महत्व भी है। इस कारण से यह भारत म्यांमार के मध्य प्रमुख व्यापार गलियारा भी है।
चम्फाई मिज़ो सरदार लालबुरा साइलो का केन्द्र था, जिसके खिलाफ सन 1871-72 के मध्य ब्रिटिशों ने अभियान चलाये थे। इस कस्बे ब्रिटिश साम्राज्य के दौरान किले की स्थिति प्रदान की गयी थी।
चम्फाई की अर्थव्यवस्था का प्रमुख आधार कृषि तथा सीमावर्ती व्यापार है। चम्फाई मिज़ोरम का प्रमुख व्यापारिक केन्द्र भी है। यहाँ पर ज़ोखावथार व्यापारिक चौकी से कपड़ों, चांदी के बर्तनों तथा विद्युत् उपकरणों का म्यांमार से आयात किया जाता है। यहाँ पर 113 किमी लम्बी तथा 48 किमी चौड़ी समतल भूमि है जहाँ पर प्रतिवर्ष 19,200 क्विंटल चावल का उत्पादन किया जाता है। 2011 में 10,000 क्विंटल अंगूरों का उत्पादन किया गया।
चम्फाई की जलवायु न ज्यादा गर्म न ही ज्यादा सर्द है। ग्रीष्मकाल में तापमान 10°C से 20°C के मध्य तथा शीतकाल में 15°C से 30°C के मध्य रहता है।
भारत की जनगणना 2011 के अनुसार चम्फाई की कुल जनसंख्या 32,734 है, जिसमे 16,265 पुरुष तथा 16,469 महिलाएँ हैं। 6 वर्ष से कम के बच्चों की संख्या 5,065 है जो कि कुल जनसंख्या का 15.47% है। लिंगानुपात दर 1013 है जो कि मिज़ोरम राज्य की औसत 976 से अधिक है। नगर की साक्षरता दर 96.54% है जो कि राज्य दर 91.33% से अधिक है। पुरुष साक्षरता दर 97.67% है जबकि महिला साक्षरता दर 95.44% है।
यहाँ का प्रमुख बहुसंख्यक धर्म ईसाई है, जो कि कुल जनसंख्या का 97.55% हैं। अन्य अल्पसंख्यक धर्म हिन्दू 1.13%, मुस्लिम 0.97%, अन्य 0.09%, बौद्ध 0.08% तथा जैन 0.01% हैं। 0.16% लोगों ने अपने धर्म का उल्लेख नहीं किया है।
चम्फाई कॉलेज यहाँ का एकमात्र उच्च शिक्षण संस्थान है। इसके अतिरिक्त प्रारम्भिक शिक्षा हेतु कई सरकारी व निजी विद्यालय हैं।
चम्फाई की प्रमुख मिडिया निम्नलिखित हैं:
पवन हंस हेलिकॉप्टर सेवा इस कस्बे को अइज़ोल से जोड़ती है। सड़क मार्ग द्वारा चम्फाई से मिज़ोरम की दूरी 194 किमी है जो नियमित बस व सूमो सेवा द्वारा जुड़ी है। 
