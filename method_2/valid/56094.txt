एशियन पेंट्स लिमिटेड एक भारतीय बहुराष्ट्रीय कम्पनी है जिसका मुख्यालय मुंबई, महाराष्ट्र में है। ये कम्पनी, रंग, घर की सजावट, फिटिंग से संबंधित उत्पादों और संबंधित सेवाएं प्रदान करने, निर्माण, बिक्री और वितरण के व्यवसाय में लगी हुई है। एशियन पेंट्स भारत की सबसे बडी और एशिया की चौथी सबसे बडी रंगो की कम्पनी है। 2015 के अनुसार, भारतीय रंग उद्योग में 54॰1% के साथ इसका सबसे बड़ा बाजार हिस्सा है।
फरवरी 1942 में मुंबई की एक गैरेज में चार दोस्तोंने, चंपकलाल चोकसे, चिमनलाल चोकसी, सूर्यकांत दाणी और अरविंद वकिल ने एशियन पेंट्स कम्पनी स्थापित कि थी। द्वितीय विश्व युद्ध और 1942 के भारत छोड़ो आंदोलन के दौरान, रंग आयात पर एक अस्थायी प्रतिबंध लगाया गया था जिस कारण केवल विदेशी कम्पनियां और शालिमार पेंट्स बाजार में थे। एशियन पेंट्स ने बाजार पर कब्जा कर लिया और 1952 में 23 करोड़ के वार्षिक कारोबार किया लेकिन केवल 2% पीबीटी मार्जिन के साथ। 1967 तक यह देश में अग्रणी पेंट निर्माता बन गया।
इन चार परिवारों ने एक साथ कम्पनी के अधिकांश शेयर अपने साथ रखे। लेकिन 1990 के दशक में जब कम्पनी भारत से बाहर बढ़ी तो वैश्विक अधिकारों से इन में विवाद शुरू हुआ। 1997 में चंपकलाल चोकसे के परिवार ने अपने 13॰7% शेयर बेच दिये। 1997 में चंपकलाल की मृत्यु के बाद उनके बेटे अतुल ने कारोबार संभाला था। ब्रिटिश कम्पनी इम्पीरियल केमिकल इंडस्ट्रीज के साथ सहयोग की बाते विफल होने के बाद, चोकसे के शेयरों को अन्य तीन परिवार और यूनिट ट्रस्ट ऑफ इंडिया ने खरीदा था। 2008 के अनुसार चोकसी, दाणी और वकिल परिवार कुल मिलाकर 47॰81% शेयर रखते थे।
1950 के दशक में कम्पनी ने एक "धोने योग्य डिस्टेंपर" का बाजार में लाया, जो सस्ते सूखे डिस्टेंपर और महंगी प्लास्टिक इमल्शन पेंट के बीच का एक संतुलन था। 1954 में कम्पनी ने "गट्टू" नाम का शुभंकर पेश किया, जो एक शरारती लड़का था अपने हाथ में रंग की बाल्टी लिये। आर के लक्ष्मण द्वारा निर्मित ये शुभंकर मध्य वर्गों में आकर्षक साबित हुआ। इस शुभंकर का उपयोग 1970 तक प्रिंट विज्ञापन और पैकेजिंग में किया गया और 1990 के दशक में टेलीविजन विज्ञापनों पर भी ये देखाई देने लगा। गट्टू ने रंगारियों के नेतृत्व वाले व्यवसाय को अंत उपयोगकर्ता, याने घर के मालिकों, तक लाने में मदद की। एशियन पेंट्स से जुड़ी अमेरिकी विज्ञापन एजेंसी ओगिल्वी और माथेर ने 1980 के दशक में त्योहारों के अवसर पर अपने टैग लाइन "हर घर कुछ कहता हैं" की शुरुवात की। कम्पनी ने भावनात्मक स्तर से जुड़कर घरों को रंगाने के अवसर को त्यौहारों और महत्वपूर्ण जीवन की घटनाएं, जैसे कि विवाह और बच्चे का जन्म, से संबंधित कर विज्ञापित किया। 1990 के दशक में, विज्ञापन बाहरी दिवारों के रंग पर ध्यान केंद्रित करने लगा जो उन्हें कालातीत रख सकते थे। कम्पनी ने 2000 में अपनी कॉर्पोरेट पहचान को पुनर्जीवित किया और "गट्टू" को उनके शुभंकर के रूप से हटा दिया और बाद में "एशियन पेंट" लोगो को छोटा "एपी" में भी बदल दिया।
