बरह डायरॅक्ट बरह नामक भारतीय भाषी टाइपिंग सॉफ्टवेयर का एक अंग है। यह एक वर्चुअल कीबोर्ड है जो कि बिना कॉपी-पेस्ट के झंझट के विंडोज़ में किसी भी ऍप्लीकेशन में सीधे हिन्दी में लिखने की सुविधा प्रदान करता है। यह यूनिकोड एवं नॉन-यूनिकोड दोनों तरह की टाइपिंग हेतु उपयोगी है। इण्टरनेट पर भारतीय भाषी यूनिकोड टाइपिंग के प्रसार के बाद यह काफी लोकप्रिय हो गया। बाद में इसकी लोकप्रियता को देखते हुए इसे बरह आइऍमई के नाम से एक अलग औजार के तौर पर भी उपलब्ध करवाया जाने लगा।
नॉन-यूनिकोड समर्थन के कारण यह फोटोशॉप, पेजमेकर आदि अयूनिकोडित प्रोग्रामों में ध्वन्यात्मक लिप्यंतरण विधि से हिन्दी टाइप करने के लिए उपयोगी है। जिन भी अयूनिकोडित प्रोग्रामों में फॉण्ट को चुनकर बदला जा सकता है यह उनमें काम कर सकता है।
