प्रसरल या सिर्फ़ सरल एक कोणधारी वृक्ष है जो दुनिया के उत्तरी गोलार्ध के ठन्डे इलाक़ों में मिलता है। यह 20 से 60 मीटर तक के ऊँचे पेड़ होते हैं और अपने कोण जैसे आकार और सर्पिल तरह से सुसज्जित तीली जैसे पत्तों से आसानी से पहचाने जाते हैं। भारतीय उपमहाद्वीप में यह हिमालय के क्षेत्र में पाए जाते हैं। प्रसरल एक लम्बी आयु जीने वाला दरख़्त है और उत्तरी यूरोप के स्कैंडिनेविया इलाक़े के पश्चिमी स्वीडन क्षेत्र में एक 'ओल्ड त्यिक्को' नामक सरलवृक्ष मिला है जिसकी उम्र 9,550 वर्ष बताई गई है ।
