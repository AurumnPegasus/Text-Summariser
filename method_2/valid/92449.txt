संग्राम चौगुले भारतीय बॉडी बिल्डर हैं। इन्होने 1 बार मिस्टर युनिवेर्स, 6 बार मिस्टर इंडिया, 5 बार मिस्टर महाराष्ट्र, 3 बार मिस्टर वर्ल्ड और 3 बार मिस्टर एशिया का खिताब जीत चुके हैं।
मूल रूप से महाराष्ट्र के कोल्हापुर के रहने वाले संग्राम के माता और पिता शिक्षक थे। अभिभावकों की कमाई से 6 लोगों के परिवार का गुजारा बड़ी ही मुश्किल से हो पाता था। संग्राम ने गांव के स्कूल से अपनी प्रारंभिक शिक्षा पूरी की और 12वीं के बाद बहादुरगढ़ के पॉलिटेक्निक कॉलेज से इलेक्ट्रिकल इंजीनियरिंग में डिप्लोमा किया। इसके बाद वह पुणे के मॉडर्न कॉलेज में उन्होंने बी.ए में प्रवेश लिया।
कॉलेज में पढ़ाई के दौरान संग्राम ने पुणे की फैशन डिजाइनर स्नेहल से विवाह किया। विवाह के बाद संग्राम ने घर चलाने के लिए एक कंपनी में काम शुरू किया। लेकिन वहां से मिलने वाली तनख्वाह से परिवार और बॉडीबिल्डिंग को एक साथ आगे ले जाना मुश्किल था। आर्थिक समस्या के कारण तब संग्राम ने बॉडीबिल्डिंग छोड़ने का फैसला किया। जब यह बात उनके दो दोस्तों को पता चली तो उन्होंने संग्राम की फिटनेस ट्रेनिंग का पूरा खर्च कई महीनों तक उठाया। हालांकि संग्राम को ज्यादा दिनों तक दोस्तों के पैसों पर निर्भर नहीं रहना पड़ा। जिस जिम में वे वर्कआउट करते थे, उसी जिम में उन्हें ट्रेनर की नौकरी मिल गई और उनकी आर्थिक समस्या खत्म होने लगी।
पुणे में पढ़ाई के दौरान संग्राम चौगुले का बॉडी बिल्डिंग प्रति रुझान बढ़ा। उन्होंने पहली बार 'महाराष्ट्र इंटर कॉलेज कॉम्पटीशन' में भाग लेते हुए 'मराठा श्री' का खिताब जीता। उनकी सुडौल शरीर को देखते हुए उनके शिक्षको ने ऐसी और प्रतियोगिताओं में शामिल होने के लिए उन्हें प्रेरित किया। संग्राम ने कुछ ही वर्ष में कड़ी परिश्रम और लगन से पूरे महाराष्ट्र में नाम कमाया और 'आस्था सांगली', 'द ग्रेट मराठा श्री' और 'पुणे श्री' जैसे प्रतिष्ठित खिताब अपने नाम किये।साल 2009 में संग्राम 'महाराष्‍ट्र श्री' प्रतियोगिता में गोल्ड मैडल जीत कर महाराष्ट्र के सर्वश्रेष्ठ बॉडी बिल्डर बन गए। वह साल 2010 में 'मिस्टर इंडिया' बने। इसी साल बहरीन में होने वाले 'एशियन बॉडी बिल्डर्स चैंपियनशिप' में संग्राम को 5वां स्थान मिला। बहरीन से लौटने के बाद संग्राम ने कड़ी मेहनत से एक साल के भीतर यानी साल 2011 में दो बार 'मिस्टर इंडिया' खिताब अपने नाम किया। इसके बाद वह साल 2012 में बैंकाक में आयोजित हुई 'मिस्टर यूनिवर्स' प्रतियोगिता के विजेता बने। इस उपलब्धि के बाद भी संग्राम ने कई नेशनल और इंटरनेशनल लेवल की प्रतियोगिताओं को जीता।वें फिजिक जिम के संस्थापक हैं।
संग्राम ने आगामी मराठी फिल्म 'दंभ' में अभिनय कर रहे हैं। वें कई फिटनेस विज्ञापन में भी नजर आ चुके हैं।
