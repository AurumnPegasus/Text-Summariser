गुजरात विधान सभा चुनाव 2002 • 2007 • 2012 
भारत के प्रधान मंत्री लोक सभा चुनाव, 2014 • शपथग्रहण
वैश्विक योगदान 
भारत 
---

प्रधानमंत्री उज्जवला योजना भारत के गरीब परिवारों की महिलाओं के चेहरों पर खुशी लाने के उद्देश्य से केंद्र सरकार द्वारा 1 मई 2016 को शुरू की गई एक योजना है। इस योजना के अंतर्गत गरीब महिलाओं को मुफ्त एलपीजी गैस कनेक्शन मिलेंगे।
केंद्र सरकार द्वारा शुरू की गई इस योजना से गरीब महिलाओं को जल्‍द ही मिट्टी के चूल्‍हे से आजादी मिल जाएगी। इस योजना का मुख्य उद्देश्य ग्रामीण क्षेत्रों में खाना पकाने के लिए उपयोग में आने वाले जीवाश्म ईंधन की जगह एलपीजी के उपयोग को बढ़ावा देना है। योजना का एक मुख्य उद्देश्य महिला सशक्तिकरण को बढ़ावा देना और उनकी सेहत की सुरक्षा करना भी है। 
गरीब परिवार की महिला सदस्यों को मुफ्त रसोई गैस कनेक्शन मुहैया कराने के लिए मंत्रिमंडल ने 8,000 करोड़ रुपये की योजना को मंजूरी दी है।
उज्ज्वला योजना में रसोई गैस प्राप्त करने के लिए आवेदन करना बहुत ही आसान है। इसके लिए बस आप के पास बीपीएल का कार्ड होना आवश्यक है इच्छुक उम्मीदवार जो इस योजना के तहत रसोई गैस कनेक्शन चाहते हैं उन्हें योजना का आवेदन पत्र भरकर अपने नजदीकी एलपीजी वितरण केंद्र में जमा कराना होगा।
दो पन्ने का आवेदन पात्र में सभी जानकारी भरकर जैस आप का नाम, पता, आधार नंबर तथा जन धन/बैंक खाता नंबर भरकर वितरण केंद्र पर जमा करवाना होगा।
आवेदन करते समय आप को ये भी बताना होगा की आप को 14.2 किलो वाला गैस सिलिंडर चाहिए या फिर 5 किलो वाला।
