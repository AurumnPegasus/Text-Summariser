संजीव कपूर एक भारतीय सेलिब्रिटी शेफ, उद्यमी लेखक और टेलीविजन के व्यक्तित्व हैं।इनका जन्म 10 अप्रैल 1964 को अंबाला, पूर्वी पंजाब, भारत में हुआ।वे खाना खज़ाना नमक टीवी कार्यक्रम, जो की एशिया में अपनी तरह का सबसे लंबा टेलीविजन कार्यक्रम था, का हिस्सा रहे। यह कार्यक्रम 120 देशों में प्रसारित हुआ और वर्ष 2010 में इसके 50 करोड़ से अधिक दर्शक थे। उन्होंने जनवरी 2011 में अपना खुद का टेलीविजन चैनल 'फ़ूड फ़ूड' भी लॉन्च किया। अपने भारतीय संगठन के माध्यम से डिस्कवरी कम्युनिकेशंस ने कपूर के चैनल में एक बड़ा हिस्सा हासिल किया है। वह झलक दिखला जा नामक टेलीविजन पर दिखाई जाने वाली नृत्य प्रतियोगिता के एक प्रतियोगी थे।
कपूर का जन्म अंबाला, हरियाणा में हुआ था उन्होंने अपने अधिकांश बचपन को नई दिल्ली में बिताया था। उन्होंने होटल प्रबंधन संस्थान पुसा, होटल प्रबंधन में डिप्लोमा के प्राप्त करने के साथ 1984 से आतिथ्य उद्योग में अपनी शुरुआत की।कपूर का विवाह एलोना कपूर से हुआ है, जो अपने संयुक्त उद्यम, टरमरिक विजन प्राइवेट लिमिटेड का भी हिस्सा हैं । कई होटलों में काम करने के बाद, वह मुंबई में सेंटौर होटल के कार्यकारी शेफ बन गए। । सिंगापुर एयरलाइंस ने उन्हें अपने अंतरराष्ट्रीय पाक पैनल के सदस्यों में से एक के रूप में भर्ती किया। वह भारत में एक सूरजमुखी तेल ब्रांड स्वीकर एडवांस्ड के लिए ब्रांड एंबेसडर भी हैं।वह भारतीय व्यंजन का सबसे जानामाना चेहरा है। वह एक महाराज, एक मेजबान, कुकबुक के लेखक और एक रेस्तरां सलाहकार भी है। 
वर्ष 2017 में भारत सरकार द्वारा उन्हें पद्मश्री पुरूस्कार प्रदान किया गया। 
संजीव कपूर का जालघर
