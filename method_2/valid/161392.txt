रंजना गौहर प्रसिद्ध ओडिसी नृत्यांगना, केरियोग्राफर तथा फिल्म निर्मात्री हैं। उन्हे पद्मश्री व संगीत नाटक अकादमी के पुरस्कार से भी नवाजा जा चुका है। वह ओडिसी नृत्य के संदर्भ में एक किताब भी लिख चुकी हैं। 
रंजना गौहर का जन्म दिल्ली में हुआ और यहीं पर उनकी परवरिश भी हुई। माता-पिता बँटवारे के बाद पाकिस्तान से दिल्ली आ गए थे। वे तीन बहनें और एक भाई है। उनके पिता जी को संगीत में गहरी दिलचस्पी थी। वह लगभग सभी साज बजाते थे। वह जब साज बजाते थे, तो रंजना नृत्य करने लगती थी। संगीत और नृत्य के प्रति उनकी दीवानगी देखकर घरवालों ने पांच साल की आयु में उनका दाखिला कथक स्कूल में करवा दिया था।
