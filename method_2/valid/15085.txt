स्पेशल 26 एक भारतीय बॉलीवुड फ़िल्म है। जिसका निर्देशन नीरज पांडे ने किया है। इस फ़िल्म में अक्षय कुमार, काजल अग्रवाल, जिमी शेरगिल, मनोज बाजपेयी, अनुपम खेर और दिव्या दत्ता मुख्य किरदार में है।
फ़िल्म एक गुट से आरम्भ होती है जिसमें अजय, शर्मा, जोगिंदर और इक़बाल काम करते हैं। यह एक ऐसा गुट जो नकली सीबीआई अधिकारीयों का भेस धर जगह-जगह रेड डालता हैं और फिर सारा माल लेकर उड़ जाता है। एक ऐसी ही रेड में नकली सीबीआई वाले सारा माल लेकर फुर्र हो जाते हैं और फंस जाता है असली पुलिस वाला रणवीर सिंह । रणवीर को जब इस बात का एहसास होता है कि उसे बेवक़ूफ़ बनाया गया है तब तक बहुत देर हो चुकी होती है। रणवीर को उसकी लापरवाही के लिए उसके पद से निलंबित कर दिया जाता है। रणवीर बार-बार ये कहता है कि उसकी कोई गलती नहीं है लेकिन उसकी एक नहीं सुनी जाती। फिर वो असली सीबीआई का सहारा लेता है ताकि वो इस नकली सीबीआई को पकड़ सके। रणवीर सिंह असली सीबीआई ऑफिसर वसीम से वादा करता है कि वो इस नकली गुट को पकड़ने में जी जान लगा देगा। इस बीच नकली सीबीआई बनकर अजय और शर्मा अपनी रेड जारी रखते हैं और हर बार इसलिए बच जाते हैं क्योंकि जिनके घर में रेड पड़ती है वो इस डर से पुलिस में शिकायत दर्ज नहीं करवाते क्योंकि ऐसा करने से उनके काले धन की सच्चाई सबके सामने आ जाएगी। अजय और शर्मा ने मिलकर एक स्पेशल 26 की टीम बनाई जिसमें वसीम के भी कुछ लोग शामिल हो गये। रणवीर सिंह किसी तरह से शर्मा का पता लगाने में कामयाब हो जाता है। शर्मा अपना मुंह असली सीबीआई ऑफिसर वसीम के आगे खोल देता है और रोते हुए कहता है कि यह उसकी गलतियाँ थी लेकिन अब वह क्या कर सकता है। वसीम अजय को पकड़ने के लिए उसे कहता है कि यदि वह जीवित रहना चाहता है तो उसे अब वैसे ही करना होगा जैसा कार्यक्रम उन्होंने तय किया था। अजय और शर्मा स्पेशल 26 की टीम को अगले दिन का पूरा कार्यक्रम समझा देते हैं। इधर वसीम उस जौहरी के पास पहुँचता है जहाँ स्पेशल 26 की टीम छापा मारने वाली है। वहाँ से वो सब सामान दूसरी जगह विस्थापित करवा देते हैं और नकली समान रखकर अपने ही आदमियों को वहाँ के क्रमचारियों के रूप में नियुक्त कर देता है। इधर अजय और शर्मा अपनी स्पेशल 26 टीम को विशेष बस से वहाँ उस जौहरी की दुकान पर भेज देते हैं जहाँ छापा मारना है और सलाह देते हैं कि बस से तब तक मत उतरना जब तक वो वहाँ नहीं पहुँच जाते। बस के काफी देर तक वहाँ रुके रहने के पश्चात पता चलता है कि अजय और शर्मा ने उस दुकान को लूट लिया है जहाँ वसीम ने जौहरी की दुकान का सामान रखवाया था।
स्पेशल 26 के संगीत के रूप में एम॰ एम॰ कीरवानी द्वारा रचित पाँच गीत हैं एवं एक गाना हिमेश रेशमिया द्वारा रचित है। फ़िल्म का के गीत इरशाद कामिल और सब्बीर अहमद द्वारा लिखे गये हैं। अलबम के सभी अधिकार टी-सिरीज के पास हैं। 
