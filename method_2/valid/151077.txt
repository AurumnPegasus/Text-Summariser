सहभागी नोट या पर्टिसिपेटरी नोट्स उन प्रपत्रों को कहते हैं जिन्हें पंजीकृत विदेशी संस्थागत निवेशक, विदेशों में स्थित निवेशकों को देते हैं ताकि वे सेबी में पंजीकृत हुए बिना भी भारतीय स्टॉक मार्केट में निवेश कर सकें। इन्हें पी-नोट्स भी कहते हैं। पी-नोट्स के माध्यम से निवेश करना बहुत सरल है अतः विदेशी संस्थागत निवेशकों के मध्य यह तरीका बहुत लोकप्रिय है। इसका आरम्भ 1992 में किया गया था।
