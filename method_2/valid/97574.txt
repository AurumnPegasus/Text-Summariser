बेक़आ प्रान्त लेबनान का एक प्रान्त है।
बेक़आ देश का मुख्य कृषि क्षेत्र है। इसमें बेक़आ वादी आती है जो लेबनान पर्वतमाला और पूर्वी लेबनान पर्वतमाला के बीच स्थित है। इस प्रान्त से दो नदियाँ निकलती हैं: लीतानी नदी और आसी नदी। ऐतिहासिक रूप से यहाँ अंगूर उगाए जाते रहें हैं और यह अपनी शराब के लिए प्रसिद्ध है। यहाँ का तापमान सालभर में -10°सेंटीग्रेड से +35°सेंटीग्रेड के बीच रहता है। सर्दियों में भारी बारिश और बर्फ़ गिरती है।
बेक़आ प्रान्त के 61.04% लोग शिया मुस्लिम हैं, 23.16% ईसाई हैं, 12.27% सुन्नी मुस्लिम हैं और 3.53% द्रूज़ हैं।
इस प्रान्त के उत्तरी दो ज़िलों - बालबेक और हेरमेल - को एक अलग बालबेक-हेरमेल प्रान्त में गठित करने का प्रस्ताव मंज़ूर हो चुका है लेकिन इस नए प्रान्त को अभी अंजाम नहीं दिया गया है।
