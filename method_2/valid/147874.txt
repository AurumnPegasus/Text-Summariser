भूमध्य जलवायु वह जलवायु है जो भूमध्य द्रोणी क्षेत्र में व्यापक है। भूमध्य सागर के अलावा कैलिफ़ोर्निया के तटवर्ती क्षेत्र, पश्चिमी और दक्षिणी ऑस्ट्रेलिया के कुछ क्षेत्र, दक्षिणपश्चिमी दक्षिण अफ़्रीका और मध्य चिली में भी इस प्रकार की मौसमी परिस्थितियाँ मिलती हैं। इन इलाक़ों में हलकी ठंड व वर्षा वाली शीतऋतु और मध्यम गरमी वाली व शुष्क ग्रीष्मऋतु होती है।
कोपेन जलवायु वर्गीकरण में दो प्रकार के भूमध्य जलवायु बताएँ गए हैं: गरम ग्रीष्मऋतु भूमध्य जलवायु और हलकी-गरम ग्रीष्मऋतु भूमध्य जलवायु ।
