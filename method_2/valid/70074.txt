सुरेश सरैया क्रिकेट की दुनिया में एक रेडियो क्रिकेट कमेंटेटर के रूप में विख्यात हैं। सरैया 100 से अधिक क्रिकेट टेस्ट मैचों और 150 से अधिक एकदिवसीय क्रिकेट मैचों के कमेंटरी टीम के सदस्य रहे।
15 अगस्त 1938 को जन्मे सरैया क्रिकेट प्रशंसकों में अंग्रेजी कमेंटरी के पर्याय के तौर पर जाने जाते थे। सरैया को क्रिकेट के खेल की गहरी समझ थी, मैदान में जारी घटनाक्रम का सूक्ष्म वर्णन स्रोताओं के लिए आँखों देखा अनुभव उपलब्ध कराता था। चार दशकों तक आकाशवाणी के सौजन्य से उन्होंने क्रिकेट का आँखों देखा हाल दर्शकों तक पहुँचाया, जिनमें चार क्रिकेट विश्व कप भी शामिल रहे। 18 जुलाई 2012 को सुरेश सरैया का निधन हो गया।
