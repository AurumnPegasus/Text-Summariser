ब्लैक स्वान 2010 की एक अमेरिकी साइकोलॉजिकल हॉरर फिल्म है, जिसके निर्देशक डैरेन अर्नोफ्स्की हैं। फिल्म की पटकथा मार्क हेमन, जॉन मैकलाफलिन, तथा एंड्रेस हेनज़ ने लिखी है, और यह "द हेनज़" नामक कहानी पर आधारित है। नताली पोर्टमैन, विन्सेंट कैसल, मिला कुनिस, बारबरा हर्षे और विनोना रायडर ने फिल्म में मुख्य भूमिकाएं निभाई हैं। फिल्म की कहानी एक प्रतिष्ठित न्यूयॉर्क सिटी बैले कंपनी द्वारा शाइकोवस्की के स्वान लेक बैले के निर्माण के आसपास घूमती है। इस निर्माण के अंतर्गत वाइट स्वान की भूमिका के लिए निर्दोष और नाजुक बॉलरीना की आवश्यकता होती है, जिसके लिए प्रतिबद्ध नर्तक नीना एकदम सही फिट होती है, और साथ ही एक गुप्त और कामुक ब्लैक स्वान की भूमिका होती है, जिसके लिए नवागंतुक लिली को चुना जाता है। नीना उस समय बहुत दबाव से अभिभूत हो जाती है, जब वह खुद को इस भूमिका की प्रतिस्पर्धा में पाती है, जिससे वह वास्तविकता पर अपनी कमजोर पकड़ खो देती है, और एक जीवित दुःस्वप्न में उतर जाती है।
आमतौर पर एक साइकोलॉजिकल हॉरर फिल्म के रूप में वर्णित, ब्लैक स्वान की व्याख्या कलात्मक पूर्णता प्राप्त करने के एक रूपक के रूप में भी की जा सकती है, जिसमें सभी मनोवैज्ञानिक और शारीरिक चुनौतियों का सामना करना पड़ सकता है, यानी "फिल्म को कलाकार के जन्म के लिए एक काव्य रूपक के रूप में माना जा सकता है, जिसका प्रतिनिधित्व फिल्म में कलात्मक पूर्णता प्राप्त करने और उसके लिए भुगतान की जाने वाली कीमत को प्राप्त करने की दिशा में नीना की मानसिक यात्रा के दृश्य करते हैं।"
अर्नोफ्स्की ने स्वान लेक की कल्पना एक डोप्पलगैंगर द्वारा प्रेतवाधित होने के अपने विचारों को अवधारणाओं से जोड़कर एक अवास्तविक पटकथा के आधार पर की, जो आसपास की लोककथाओं के समान था। उन्होंने फ्योडोर दोस्तोस्व्यस्की की "द डबल" को भी फिल्म के लिए एक और प्रेरणास्त्रोत के रूप में स्वीकारा। निर्देशक ने ब्लैक स्वान को अपनी 2008 की फिल्म द रेसलर के समकक्ष भी माना, क्योंकि दोनों फिल्मों में ही एक अलग प्रकार की कला के प्रदर्शन की मांग शामिल थी। अर्नोफ्स्की और पोर्टमैन ने पहली बार 2000 में इस परियोजना पर चर्चा की, और थोड़े समय के लिए यूनिवर्सल स्टूडियोज के साथ संलग्न होने के बाद, 2009 में फॉक्स सर्चलाइट पिक्चर्स द्वारा ब्लैक स्वान का निर्माण न्यूयॉर्क शहर में किया गया था। पोर्टिंग और कुनिस ने फिल्मांकन से पहले कई महीनों तक बैले में प्रशिक्षिण प्राप्त किया, और बैले की दुनिया की कई उल्लेखनीय हस्तियों ने बैले प्रस्तुतियों को आकार देने के लिए फिल्म निर्माण में मदद की।
फिल्म का प्रीमियर 1 सितंबर 2010 को 67 वें वेनिस इंटरनेशनल फिल्म फेस्टिवल में हुआ। इसके बाद 3 दिसंबर 2010 को इसे संयुक्त राज्य अमेरिका में सीमित रिलीज किया गया, और फिर 17 दिसंबर को पूरी तरह रिलीज किया गया। पोर्टमैन के प्रदर्शन और अर्नोफ्स्की के निर्देशन की सराहना की गई। इस फिल्म ने दुनिया भर में 329 मिलियन डॉलर का व्यापर किया। फिल्म को सर्वश्रेष्ठ निर्देशक और सर्वश्रेष्ठ फ़िल्म सहित पांच अकादमी पुरस्कार नामांकन प्राप्त हुए; पोर्टमैन ने फिल्म में अभिनय के लिए सर्वश्रेष्ठ अभिनेत्री का पुरस्कार जीता।
फिल्म के क्लोजिंग क्रेडिट्स के समय प्रमुख पात्रों का फिल्म में उनकी भूमिका के साथ-साथ स्वान लेक के संबंधित किरदारों का भी वर्णन किया गया।
