सरी सू नदी या सरीसू नदी मध्य काज़ाख़​स्तान में बहने वाली एक नदी है। यह काराग़ान्दी प्रांत में अतासू क्षेत्र में उत्पन्न होती है और पहले पश्चिम किज़िल-द्झ़ार​ की तरफ और फिर मुड़कर दक्षिणपश्चिम की ओर चलती है। बिरलेस्तिक और झ़ानाबास नामक बस्तियों के पास से गुज़रकर यह एक छोटी झीलों की शृंखला में अंत हो जाती है। इन झीलों को रूसी भाषा में ओज़ेरा सेगिज़ कहा जाता है लेकिन यह अक्सर सूखी हुई ही रहती हैं। किसी ज़माने में सरीसू नदी सिर दरिया की उपनदी हुआ करती थी लेकिन अब इसका पानी उस नदी से 100 किमी पहले ही ग़ायब हो जाता है। वैज्ञानिकों के अनुसार यह संभव है कि ज़मीन के नीचे से सरीसू का पानी चू कर सिर दरिया तक अब भी पहुँचता है।
तुर्की भाषाओं में 'सरी' का मतलब 'पीला ' और 'सू' का अर्थ 'पानी' होता है, यानि 'सरी सू' का मतलब 'पीला पानी' है। जिन स्थानों से यह नदी गुज़रती है उनके नामों में 'बिंदु-वाले 'झ़' के उच्चारण पर ध्यान दें क्योंकि यह 'झ' और 'ज़' से भिन्न हैं और 'टेलिविझ़न' जैसे शब्दों में मिलता है।
