धारवाड़ कर्नाटक का एक नगर है। यह धारवाड़ जिले का मुख्यालय है। 1961 में इसे हुबली के साथ मिला दिया गया जिससे हुबली-धारवाड नामक जुड़वा नगर बने। इसका क्षेत्रफल लगभग 200 वर्ग किमी है। यह बंगलुरु से 425 किमी उत्तर-पश्चिम में राष्ट्रीय राजमार्ग 4 पर बंगलुरु और पुणे के बीच स्थित है। 
यहाँ का दुर्ग ऊँची नीची भूमि पर स्थित है। कपास, इमारती लकड़ी और अनाज का व्यापार होता है। यहाँ वस्त्र बनाने के कारखाने हैं। बीड़ी, सुगंधित पदार्थ और चूड़ियों के कुटीर उद्योग हैं। कर्नाटक कालेज एवं वन-प्रशिक्षण-महाविद्यालय नामक शिक्षा सस्थाएँ उल्लेखनीय हैं।
