आनंद नारायण मुल्ला भारत से उर्दू के एक शायर, कवि, दार्शनिक और राजनीतिज्ञ थे। उनके पिता जगत नारायण मुल्ला एक प्रमुख वकील और सरकारी अभियोजक थे। वे भी स्वयं एक प्रमुख वकील थे और 1954 से 1961 तक इलाहाबाद उच्च न्यायालय के लखनऊ बेंच में न्यायाधीश के पद पर कार्यरत रहे। वे लखनऊ लोक सभा निर्वाचन क्षेत्र से निर्दलीय उम्मीदवार के रूप में चौथी लोक सभा के लिए निर्वाचित हुए थे। बाद में उन्हें भारतीय राष्ट्रीय कांग्रेस के उम्मीदवार के रूप में राज्यसभा के सदस्य के रूप में निर्वाचित किए गए थे। 
