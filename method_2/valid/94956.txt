हॉकआई  मार्वल कॉमिक्स द्वारा प्रकाशित अमेरिकी कॉमिक पुस्तकों में दिखने वाला एक काल्पनिक सुपरहीरो है। लेखक स्टेन ली और कलाकार डॉन हेक द्वारा बनाया गया यह चरित्र पहली बार टेल्स ऑफ़ सस्पेंस #57 में एक खलनायक के रूप में दिखाई दिया, और बाद में द अवेंजर्स #16 में सुपरहीरो टीम अवेंजर्स में शामिल हो गया। तब से वह इस टीम का एक प्रमुख सदस्य रहा है। हॉकआई को आईजीएन की शीर्ष 100 कॉमिक बुक नायकों की सूची में 44वां स्थान दिया गया था।
अभिनेता जेरेमी रेनर मार्वल सिनेमेटिक यूनिवर्स की फिल्मों में हॉकआई की भूमिका निभा रहे हैं। फिल्म थॉर में कैमियो उपस्थिति में नजर आने के बाद, रेनर द अवेंजर्स, अवेंजर्स: एज ऑफ़ अल्ट्रॉन, और कैप्टन अमेरिका: सिविल वॉर में हॉकआई का अभिनय कर चुके हैं, और वह ही एमसीयू की आगामी अवेंजर्स: इन्फिनिटी वॉर और उसके सीक्वल में भी हॉकआई की भूमिका का निर्वहन करेंगे।
