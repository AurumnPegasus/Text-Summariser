ताइहू झील या ताई झील ) वूशी, चीन के यांग्त्ज़ी डेल्टा मैदान में स्थित एक बड़ी ताजे पानी की झील हैं। झील जिआंगसू से जुड़ा हैं, और इसका दक्षिणी तट झेजियांग की सीमा बनाता हैं। 2,250 वर्ग किलोमीटर के क्षेत्र और 2 मीटर की औसत गहराई के साथ, यह चीन में पोयांग और दोंगतिंग के बाद तीसरी सबसे बड़ी ताजे पानी की झील हैं। झील में 90 द्वीप हैं, जो कुछ वर्ग मीटर से लेकर कई वर्ग किलोमीटर तक के आकार के हैं।
ताइहू झील, प्रसिद्ध ग्रैंड कैनाल से जुड़ा हुआ हैं, और सूझोऊ क्रीक सहित कई नदियों का उत्पत्ति स्थल हैं। हाल के वर्षों में, आसपास के क्षेत्र में तेजी से औद्योगिक विकास के कारण ताई झील प्रदूषण से ग्रस्त हैं।
इसे झील को ताई या ताई झील के रूप में अथवा ताइहू या ताई-हू झील के रूप में भी जाना जाता हैं।
वैज्ञानिक अध्ययनों से पता चलता है कि ताइहू झील के परिपत्र संरचना के पीछे एक उल्का संघात हैं। संभावित संघात गड्ढा 70 मिलियन वर्ष से अधिक पुराना हो सकता है और संभवतया यह डेवोनियन काल के समय का हो। हालांकि, नए शोध से पता चलता है कि ताई झील में कोई संघात गड्ढा संरचना या खनिज नहीं पाये गये हैं। जीवाश्मों से पता चलता हैं, कि ताइहू झील पहले सूखी भूमि थी, फिर होलोसीन युग के दौरान पूर्वी चीन सागर के जल के प्रवेश होने से इसका निर्माण हुआ। यांग्त्ज़े और चियानतंग नदियों की बढ़ती डेल्टा ने अंततः समुद्र से ताइहू झील के संपर्क बंद कर दिया, और नदियों और बारिश से ताजा पानी का प्रवाह से यह एक ताजे पानी की झील में बदल गया।
झील आसन्न डोंगटिंग पर्वत के तल पर अपनी अनूठी चूना पत्थर के संरचनाओं के लिए प्रसिद्ध हैं। इन संरचनाओं या "ताइहू पत्थरों" से अक्सर पारंपरिक चीनी उद्यानों को सजाया जाता है, जैसा कि आसपास के सूझोऊ के संग्रहालयों में देखा गया हैं।
ताइहू झील का पश्चिमी वूशी में स्थित ज़िहुई पार्क के ड्रैगन लाइट पगोडा के ऊपर से मनमोहक दृश्य होता हैं, यहाँ से वूशी और झील दोनों दिखाई देते हैं। एक और प्रसिद्ध पनोरमिक दृश्य, जो सु शिया द्वारा 11वीं शताब्दी की कविता द्वारा प्रसिद्ध हैं, जोकि लांगशान से हैं। 
झील के तीन द्वीपों को संशान नाम के तहत एक राष्ट्रीय भूवैज्ञानिक पार्क के रूप में संरक्षित किया गया हैं। ये कभी स्थानीय डाकुओं के पूर्व अड्डों के रूप में प्रसिद्ध थे। मेई युआन, साथ ही युआनुत्झु भी ताइहू झील में स्थित हैं। युआनुत्झु ने अपनी रूपरेखा के आकार से अपना नाम प्राप्त किया।
झील अपने मछली उद्योग के लिए भी जाना जाता हैं और अक्सर छोटी निजी मछली पकड़ने वाली नौकाओं के बेड़े भरा रहता है। 1970 के दशक के बाद से, मछली और केकड़ों जैसे खाद्य उत्पादों का पालन, झील के किनारे रहने वाले लोगों के लिए अमूल्य रही हैं और आसपास के क्षेत्र की अर्थव्यवस्था में महत्वपूर्ण योगदान दिया हैं।
झील के आस-पास का क्षेत्र एक व्यापक चीनी मिट्टी के सामान के उद्योगों का घर हैं, जिसमें यिक्सिंग चीनी मिट्टी के बर्तनों का कारखाना भी शामिल हैं, जो विश्व प्रसिद्ध यिक्सिंग क्ले टीपॉट्स का उत्पादन करता हैं।
ताइहू झील के किनारे पर 115 मीटर लंबा एक विशाल चर्खी-झूला बनाया गया हैं। 2008 में बन कर पूरा हुआ, इसे एक चक्कर को पूरा करने में 18 मिनट लगते हैं। इसमें बैठ यात्री ताइहू झील और शहर के केंद्र के दृश्यों का आनंद ले सकते हैं। रात में, पहिया के चारों ओर लगे बल्ब के प्रकाश से जगमगा जाता हैं।
