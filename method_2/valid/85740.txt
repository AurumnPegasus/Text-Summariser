एल्स अन्ना सोफ़ी होस्क स्वीडन की फ़ैशन मॉडल हैं जो डायर, डोल्से और गब्बाना, एमानुएल उन्गारो, एच&एम, लिली पुलित्जर और गॅस जैसे प्रमुख ब्रांडों सहित कई कम्पनीयों की मॉडल रह चुकी हैं। उन्होंने 2011 और 2012 में विक्टोरिया'ज सीक्रेट ब्रांड के वार्षिक फैशन शो में दिखने लिए मॉडलिंग की। वो कई ट्रेड-मार्क अभियानों में भी काम कर चुकी हैं, मुख्य रूप से पिंक उप-प्रभाग में। उन्होंने स्वीडन के लिए वृत्तिक बास्केटबॉल खिलाड़ी रह चुकी हैं।
स्वीडन में पालन पोषण के समय उनके पिता ने विभिन्न मॉडलिंग एजेंसियों को फोटो पेश किये जिसके परिणामस्वरूप 13 वर्ष की आयु में ही हॉस्क को मॉडलिंग के प्रस्ताव मिलने लगे और 14 वर्ष की आयु में उन्होंने मॉडलिंग आरम्भ कर दी। उन्होंने स्कूली शिक्षा के अन्तिम चरण तक कुछ मॉडलिंग की लेकिन उन्होंने अपनी पढ़ाई की ओर ध्यान दिया । स्नातक की शिक्षा पूर्ण करने के पश्चात उन्होंने अपनी वृत्ति को पेशेवर बास्केटबॉल में बनाने का निर्णय किया। होस्क की टिप्पणी है कि स्वीडन पेशेवर बास्केटबॉल खेलने का स्तर नेशनल महिला बास्केटबॉल एसोसिएशन के बराबर नहीं था और स्वीडन में खेलों में इस तरह की दिलचस्पी के रूप में अच्छा नहीं माना जाता है।
दो वर्ष तक पेशेवर बास्केटबॉल खेलने के पश्चात उन्हें बहुत कई नौकरी की पेशकश आने लगी और वो पुरा समय मॉडलिंग को देने के लिए न्यूयॉर्क नगर चलीं गयी। वहाँ उन्होंने विक्टोरिया'ज सीक्रेट जैसी कम्पनी के लिए बहुत महत्वपूर्ण कार्य किया।
एल्स हॉस्क के पिता का नाम पाल और माँ का नाम मार्जा है। उनके दो सहोदर हैं छोटा भाई लुकस और बड़ा भाई जोहन है। उनका चचेरा भाई, ऐलिस हर्बस्ट भी एक मॉडल है। हर्बस्ट ने 2012 में स्वीडन नेक्स्ट टॉप मॉडल नामक टीवी प्रतियोगिता जीती।
होस्ट ने मानव तस्करी विरोधी संगठन फेयर गर्ल्स के समर्थन के लिए कार्य किया। इसमें उनकी अभिरूची द विस्सलब्लोअर नामक चलचित्र देखने के बाद जागृत हुई जो मानव तस्करी से सम्बंधित मुद्दों पर पर ही बनी है।
