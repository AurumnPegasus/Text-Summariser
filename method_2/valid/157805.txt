एक अजनबी टोनी स्कॉट के 2004 के चलचित्र मैन ऑन फ़ायर का एक बॉलीवुड रीमेक है। इस चलचित्र का निर्देशन अपूर्व लखिया ने किया है और अमिताभ बच्चन ने डेन्ज़ेल वॉशिंग्टन की भूमिका निभाई है। सह-कलाकार हैं अर्जुन रामपाल और पेरीज़ाद ज़ोराबियान।
सूर्यवीर सिंह एक बहुत ही कटु और भूतपूर्व सैन्य अधिकारी होता है, जिसे उसके एक मित्र शेखर ने एक लड़की, अनामिका, को बचाने के लिए भाड़े पर रखा होता है। वह हर समय पीता रहता है और उस लड़की से मित्रवत होने में उसकी कोई रुचि नहीं होती। अन्ततः, वह लड़की सूर्यवीर का दिल जीत लेती है और एक तैराकी भेंट के लिए उसकी सहायता करती है। एक दिन अनामिका का अपहरण हो जाता है और सूर्या बहुत बुरी तरह घायल हो जाता है। लड़की का पिता उसे छुड़ाने के लिए माँगी गई राशि दे पाने में असमर्थ होता है। इसलिए सूर्यवीर अपने सारे कौशल का उपयोग करते हुए उस लड़की को बचाता है और उसे आखिर यह पता लगता है कि लड़की के अपहरण के पीछे क्या षड्यन्त्र है। सूर्या को पता चलता है कि चैंग, जो शेखर का वकील है, का इस अपहरण में कुछ हाथ है। इसके पीछे का मुख्य योजनाकर्ता चैंग का भाई है। सूर्या चैंग को बन्धक बना लेता है, जबकि चैंग के भाई ने अनामिका को बन्धक बना रखा होता है। जब वे उन दोनों का आदान-प्रदान करने के लिए आते हैं तो चैंग का भाई सूर्या को एक बहुत बड़ा रहस्य बताता है कि वास्तव में इस अपहरण के पीछे शेखर का हाथ है। सूर्या, चैंग के भाई के गुण्डों को मार देता है। फिर शेखर और सूर्या के बीच भी घमासान लड़ाई होती है जिसमें शेखर मारा जाता है और सूर्या अपना शेष जीवन अनामिका और उसकी माँ के साथ बिताता है। अन्त में, अनामिका को एक नया अंगरक्षक मिलता है।
