प्रवीण कल्याण आमरे (pronunciation सहायता·सूचना; एक पूर्व भारतीय क्रिकेट खिलाड़ी है जिनका जन्म 14 अगस्त 1968 को महाराष्ट्र की राजधानी मुम्बई, 
घरेलू क्रिकेट में प्रवीण कल्याण आमरे ने कई अलग-अलग टीमों के साथ खेले है जिसमें बंगाल क्रिकेट टीम, मुंबई क्रिकेट टीम, बोलैंड क्रिकेट टीम, रेलवे तथा राजस्थान क्रिकेट टीम के साथ। इन्होंने रेस्ट ऑफ़ इंडिया की ओर से खेलते हुए सबसे ज्यादा रन एक पारी में 246 रन है जो इन्होंने बंगाल के खिलाफ ईरानी ट्रॉफी में बनाये थे। 
प्रवीण आमरे ने अपने वनडे क्रिकेट की शुरुआत दक्षिण अफ्रीका के खिलाफ भारत के कोलकाता में स्थित ईडन गार्डन्स स्टेडियम में 10 नवम्बर 1991 को की थी। और उस मैच में इन्होंने अर्धशतक बनाया था और कुल 74 गेंदों पर 55 रनों की पारी खेली थी जिसमें इन्होंने 8 चौके और 1 छक्का लगाया था।
जबकि इन्होंने टेस्ट कैरियर की शुरुआत वनडे के एक साल बाद 1992 में की थी और पहला मैच दक्षिण अफ्रीका के खिलाफ डरबन में खेला था और अपने पहले ही टेस्ट मैच में अच्छी बल्लेबाजी करते हुए शतक लगाया था और साथ ही ये भारत के नौवें ऐसे खिलाड़ी बन गए थे जिन्होंने अपने पहले ही टेस्ट मैच में शतक लगाया था। इन्होंने अपना अंतिम टेस्ट मैच 04 अगस्त 1993 को श्रीलंका के खिलाफ कोलंबो में खेला था। जबकि इन्होंने अपना अंतिम वनडे मैच 20 फरवरी 1994 को जालंधर में श्रीलंका के खिलाफ खेला था।
