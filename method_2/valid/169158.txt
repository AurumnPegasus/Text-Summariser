ब्रह्मगिरि वन्यजीव अभयारण्य, कर्नाटक के कोडगु जिले में स्थित अभयारण्य है जो पश्चिमी घाट का भाग है। यह 181 वर्ग किलोमीटर में फैला है और कुट्टा से माकुट्टा के बीच बना हुआ है। यह अभयारण्य केरल के अरलम वन्यजीव अभयारण्य के निकट है। ये जंगल गौर, भालू, हाथी, हिरन, चीते, जंगली बिल्ली, शेर जैसी पूंछ वाला बंदर और नीलगिरी लंगूर का घर है। ब्रह्मगिरि अभरारण्य विभिन्न प्रकार के पक्षी देखने के लिए भी उचित जगह है। इस अभयारण्य में आने का सही समय अक्टूबर से मई है। यहाँ आने से पहले अनुमति लेना आवश्यक है।
