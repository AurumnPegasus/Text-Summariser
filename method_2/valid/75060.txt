अभय अष्टेकर भारत के एक सैद्धान्तिक भौतिकशास्त्री हैं। वे पेन्सिल्वेनिया स्टेट यूनिवर्सिटी में भौतिकी के एबर्ली प्रोफेसर तथा गुरुत्वाकर्षण भौतिकी एवं भूमिति संस्थान के संचालक के रूप में कार्यरत हैं। अष्टेकर चरों के जनक के नाते वे लूप क्वांटम गुरुत्व तथा लूप क्वांटम कोस्मोलोजी के संस्थापकों में से एक हैं। लूप क्वाण्टम गुरुत्व के ऊपर उन्होने बहुत से लेख लिखे हैं जो गैर-भौतिविज्ञानियों को भी समझने लायक हैं। वे 'जनरल रिलेटिविटी ऐण्ड ग्रैविटेशन' नामक एक जनरल के दो मुख्य सम्पादकों में से एक हैं।
अष्टेकर ने अपनी विश्वविद्यालयी शिक्षा भारत से पूरी की। इसके पश्चात 1974 में उन्होने शिकागो विश्वविद्यालय से रॉबर्ट गेरॉश के मार्गदर्शन में डॉक्टरेट पूर्ण की।
