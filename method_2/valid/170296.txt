अंजलि पाटिल एक भारतीय फिल्म अभिनेत्री हैं। यह हिन्दी फिल्मों के साथ साथ मराठी, तेलुगू, मलयालम, कन्नड, सिंहली और अंग्रेज़ी फिल्में भी कर चुकी हैं। इन्होंने अपने अभिनय सफर की शुरुआत 2011 में एक हिन्दी फिल्म दिल्ली इन ए डे से की थी। जिसमें यह रोहिणी नामक लड़की का किरदार निभा रही थीं। इन्हें पहला पुरस्कार 2013 में एक तेलुगू फिल्म ना बंगारु तल्ली के लिए राष्ट्रीय फिल्म पुरस्कार मिला था।
अंजलि पाटिल का जन्म एक मराठी परिवार में हुआ और यह नाशिक में पली-बढ़ी। इन्होंने चौदह वर्ष की उम्र में अभिनय करने का निश्चय किया था। इस कारण इनके माता-पिता ने इन्हें अभिनय की शिक्षा के लिए सावित्रीबाई फुले पुणे विद्यापीठ भेजा।
