बधियाकरण या नपुंसकीकरण वह शल्यक्रिया, रासायनिक प्रक्रिया या अन्य प्रक्रिया है जिसके द्वारा नर जन्तुओं के वृषण के कार्य को अप्रभावी बना दिया जाता है। इस प्रकार वह नर जन्तु बच्चे पैदा करने के योग्य नहीं रह जाता। बधियाकरण से कुछ हार्मोनों का उत्पादन भी बहुत कम हो जाता है।
विभिन्न कारणों से मानव, घोड़ा, बकरा, बैल आदि का बधियाकरण किया जाता है।
नर पशु के दोनों अण्ड कोषों अथवा मादा के दोनों अंडाशयों को निकालकर उसे नपुंसक बनाने की क्रिया को बधियाकरण कहते हैं। उन्नत पशु प्रजनन कार्यक्रम की सफलता के लिए अवांक्षित नर पशुओं का बधियाकरण वहुत ही आवश्यक कार्य है जिसके बिना डेयरी पशुओं की नस्ल में सुधार करना असम्भव है। बछड़ों में बधियाकरण की उचित आयु 2 से 8 माह के बीच होती है।
पालतू पशुओं में बधियाकरण सबसे पुरानी शल्य क्रिया समझी जाती है। बधियाकरण निम्नलिखित विधियों से किया जा सकता है।
इस विधि में शल्य क्रिया द्वारा अंडकोषों के ऊपर चढ़ी चमड़ी को काटकर दोनों अंडकोषों को निकाल दिया जाता है। इस क्रिया में पशु के एक छोटा सा घाव होजाता है जोकि एंटीसेप्टिक दबाइयों के प्रयोग करके कुछ समय के पश्चात ठीक हो जाता है।
यह विधि आज-कल नर गोपशुओं व भैंसों में बधियाकरण के लिये सर्वाधिक प्रचलित है। इसमें एक विशेष प्रकार का यंत्र जिसे बर्डिजो कास्ट्रेटर कहते हैं प्रयोग किया जाता है। इस विधि में रे बिल्कुल भी नहीं निकलता क्योंकि इसमें चमड़ी को काटा नहीं जाता। इसमें पशु के अंड कोषों से ऊपर की ओर जुड़ी स्पर्मेटिक कोर्ड जोकि चमड़ी के नीचे स्थित होती है, को इस यन्त्र के द्वारा बाहर से दबा कर कुचल दिया जाता है जिससे अंडकोषों में खून का दौरा बन्द होजाता है। फलवरूप अंडकोष स्वतः ही सूख जाते हैं।
बर्डिजो कास्ट्रेटर द्वारा बधियाकरण करते समय निम्न लिखित सवधानियाँ बरतना आवश्यक है।
पश्चिमी देशों में प्रचलित यह विधि बहुत छोटी उम्र के बछड़ों में प्रयोग की जाती है। इसमें रबड़ का एक मजबूत व लचीला छल्ला अंड कोषों के ऊपरी भाग में स्थित स्परमेटिक कोर्ड के ऊपर चढ़ा दिया जाता है जिसके दबाव से अंडकोषों में खून का दौरा बन्द होजाता है। इससे अंडकोष सूख जाते हैं तथा रबड़ का छल्ला अंडकोषों से निकल कर नीचे गिर जाता है।
