उमियम झील भारत के पूर्वोत्तर राज्य मेघालय की राजधानी शिलांग से उत्तर दिशा में लगभग 15 किलोमीटर दूर पहाड़ों में स्थित एक जलाशय है। इसे आमतौर पर बारापानी झील भी कहा जाता है। इसका निर्माण 1960 के दशक के आरम्भ में उमियम नदी को बांधकर किया गया था। झील और बांध 220 वर्ग किमी के क्षेत्र में फैला है। 
यह एक मानव निर्मित झील है जो अमेरिकी समोआ सैन मैरिनो या बरमूडा की झील से भी बड़ी है। उमियम का शाब्दिक अनुवाद है उम अर्थात बड़ा या अधिक और यम अर्थात जल, यानि बड़ा या अधिक जल। एक अन्य मान्यता अनुसार इसका शाब्दिक अनुवाद आँसू के पानी है। कहते हैं यहाँ पर दो बहने स्वर्ग से उतर कर यहाँ आई थी, यात्रा के दौरान एक बहन खो गई और दूसरी बहन इतनी दुखी हो गई थी कि जब वह मेघालय पहुंचती हैं तो उसके आँसू बहने बंद नहीं होते। माना जाता हे की उसके आँसू से इस झील का गठन हुआ।
उमियम झील शिलांग से लगभग 17 किमी की दूरी पर स्थित है; इसलिए, यह सड़क द्वारा आसानी से सुलभ है। निकटतम रेलवे स्टेशन ] और हवाई अड्डा शिलांग में है, शिलांग पहुँचने के बाद पर्यटक यहां से टैक्सी या कैब ले सकते हैं। 
