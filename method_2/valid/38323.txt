रणक्षेत्र में वांछित लक्ष्यों को प्राप्त करने के लिये सैन्य संस्थानों द्वारा अपनायी गयी नीति सैन्य रणनीति कहलाती है। 'स्ट्रेटेजी' शब्द ग्रीक शब्द 'strategos' से बना है। 18वीं शताब्दी में जब इस शब्द का उपयोग आरम्भ हुआ तब इसे 'सेनानायक की कला' या 'सैनिकों का विन्यास बनाने की कला' के रूप में संकुचित अर्थों में ही लिया जाता था। विस्तृत अर्थ में, सैन्य रणनीति के अन्तर्गत सैनिक अभियानों की योजना बनाना एवं उन्हें कार्यान्वित करना, सेना की गति एवं विन्यास, तथा शत्रु को धोखा देना आदि सब सम्मिलित हैं।
