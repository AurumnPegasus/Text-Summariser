परिन्दा 1989 में बनी हिन्दी भाषा की फिल्म है। इसको निर्मित और निर्देशित विधु विनोद चोपड़ा ने किया है। फिल्म में मुख्य भूमिकाओं में नाना पाटेकर, जैकी श्रॉफ, अनिल कपूर और माधुरी दीक्षित हैं, जबकि सहायक भूमिकाओं में सुरेश ओबेरॉय और टॉम आल्टर है। 
रिलीज होने पर परिन्दा को आलोचकों की प्रशंसा प्राप्त हुई। इस फिल्म को कई लोगों द्वारा हिंदी सिनेमा में यथार्थवाद की शुरुआत में एक महत्वपूर्ण मोड़ माना जाता है। परिन्दा ने दो राष्ट्रीय फिल्म पुरस्कार और पांच फिल्मफेयर पुरस्कार भी जीते तथा 1990 में अकादमी पुरस्कार में विदेशी भाषा की सर्वश्रेष्ठ फिल्म के लिए उसे भारत की तरफ से आधिकरिक तौर पर भेजा गया था।
आर॰ डी॰ बर्मन द्वारा संगीत दिया गया है।
37वें राष्ट्रीय फिल्म पुरस्कार में परिन्दा को दो पुरस्कार प्राप्त हुए:- नाना पाटेकर के लिए सर्वश्रेष्ठ सहायक अभिनेता पुरस्कार और सर्वश्रेष्ठ सम्पादन पुरस्कार। 35वें फिल्मफेयर पुरस्कार में परिन्दा को 6 पुरस्कारों में नामित किया गया था जिसमें से उसने पाँच जीते। 
