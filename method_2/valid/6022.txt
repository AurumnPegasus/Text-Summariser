एलिस अन मुनरो नोबेल पुरस्कार से सम्मानित कनाडाई लेखिका हैं। उनकी कथाभूमि पैतृक स्थल दक्षिण-पश्चिमी ओण्टारियो रही। उनका "एक्सेसिबल, मूविंग स्टोरीज" मानव की कठिनाइयों को सरलता से और सरल शैली में प्रस्तुत प्रतीत होती हैं। उनका लेखन उन्हें समकालीन कथालेखन के सर्वश्रेष्ठ हस्ताक्षरों में स्थापित करता है। सिंथिया ओज़िक उन्हें "हमारी आंतोन चेखव" लिखती हैं।
एलिस मुनरो के पिता, रॉबर्ट एरिक लैडलॉ किसान थे और उनकी माँ ऐनी क्लार्क लैडलॉ, अध्यापिका थीं। मुनरो ने किशोरावस्था में ही लिखना आरम्भ कर दिया था। यूनिवर्सिटी ऑफ़ वेस्टर्न ओण्टारियो की छात्रा के रूप में 1950 में उनकी प्रथम कहानी "द डाइमेंशन्स ऑफ़ ए शैडो" प्रकाशित हुई।
मुनरो ने 1951 ई. में जेम्स मुनरो से विवाह किया और तीन पुत्रियों- शीला, कैथरीन और जेनी की माँ बनी। दूसरी बेटी कैथरीन की जन्म के 15 घण्टे बाद ही मृत्यु हो गई थी। 
1963 में, मुनरो-परिवार विक्टोरिया चला गया। वहाँ उन्होंने मुनरोज बुक्स नामक प्रसिद्ध किताबों की दुकान खोली जो आज भी व्यवसाय करती है। 1966 में उनकी पुत्री एंड्रिया का जन्म हुआ। एलिस और जेम्स ने 1972 में तलाक ले लिया। वो यूनिवर्सिटी ऑफ़ वेस्टर्न ओंटारियो में गृह-लेखिका बनने चली गईं। 1976 में उन्होंने भूगोलवेत्ता गेराल्ड फ़्रेमलिन से विवाह कर लिया। दम्पति क्लिंटन, ओण्टारियो से बाहर एक खेत में चले गये और उसके बाद वो एक घर में रहने लगे जहाँ अप्रैल 2013 में फ्रेमलिन का निधन हो गया।
1979 से 1982 में उन्होंने आस्ट्रेलिया, चीन और स्कैंडेनेविया का भ्रमण किया। 1980 में वे ब्रिटिस कोलंबिया विश्वविद्यालय और क्वींसलैंड विश्वविद्यालय दोनों में लेखिका के पद पर आसीन रहीं। अक्टूबर 2009 में टोरंटो में मुनरो ने अपने कैंसर और हृदय संबंधी चिकित्सा कराने का संकेत दिया तथा भविष्य में बाइपास सर्जरी की संभावना प्रकट की।
किशोरावस्था से लेखन शुरु करने वाली मुनरो की पहली कहानी 'द डाइमेंशंस ऑफ ए शेडो' 1951 ई. में प्रकाशित हुई। उस समय वे यूनिवर्सिटी ऑफ़ ओंटारियो में अंग्रेजी की छात्रा थीं। 1968 में उनका पहला कहानी संकलन 'डांस ऑफ़ द हैप्पी शेड्स' प्रकाशित हुआ। यह बेहद लोकप्रीय हुआ। इसके लिए उन्हें कनाडा का सर्वोच्च साहित्य सम्मान 'गवर्नर जनरल अवार्ड' प्रदान किया गया। इसके बाद 1971 में 'लाइफ ऑफ गर्ल्स ऐंड वुमैन' प्रकाशित हुई जिसके लिए उन्हें दूसरी बार गवर्नर जनरल अवार्ड मिला।1980 और 1990 के दशक में लगभग हर चार वर्ष पर उनकी कहानियों का संग्रह प्रकाशित होता रहा। उनकी कहानियाँ प्रायः द न्युयॉर्क, द अटलांटिक मंथली, ग्रांड स्ट्रीट,, मैडमोजेले और पेरिस रिव्यु में प्रकाशित होती रही। 2996 में उनका संग्रह द भ्यु ऑफ कैसल रॉक तथा 2009 में टू मच हैप्पीनेस नाम से प्रकाशित हुआ।
