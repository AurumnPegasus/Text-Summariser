रामगढ़ सरगुजा के ऐतिहासिक स्थलो में सबसे प्राचीन है। यह अम्बिकापुर- विलासपुर मार्ग में स्थित है। इसे रामगिरि भी कहा जाता है, रामगढ पर्वत टोपी की आकृति का है। रामगढ भगवान राम एवं महाकवि कालीदास से सम्बन्धित होने के कारण शोध का केन्द्र बना हुआ है। एक प्राचीन मान्यता के अनुसार भगवान राम भाई लक्ष्मण और पत्नी सीता के साथ वनवास काल मे निवास किए थे. यहीं पर राम के तापस वेश के कारण जोगीमारा, सीता के नाम पर सीता बेंगरा एवं लक्ष्मण के नाम पर लक्ष्मण गुफा भी स्थित है।
कहते हैं, यह महाकवि कालिदास के मेघदूत में वर्णित वही रामगिरि पर्वत है, जहाँ उन्होंने बैठकर अपनी कृति मेघदूत की रचना की थी। 
यहाँ पर विश्व की प्राचीनतम गुफा नाट्य शाला स्थित है.इसे रामगढ नाट्य शाला कहा जाता है।
