होंगे जुदा ना हम एक भारतीय धारावाहिक है, जिसका प्रसारण सोनी पर होता था। यह इरफ़ान शैख द्वारा निर्देशित और रवि अधिकारी व पारितोष पेंटर द्वारा निर्मित एक धारावाहिक है। यह धारावाहिक 10 सितम्बर 2012 से 20 मार्च 2013 तक सोमवार से गुरुवार रात को देता था।
रोहन और मुस्कान दोनों 5 वर्ष पूर्व शादी किए रहते है और वह दोनों ही एक दूसरे से बहुत प्यार करते रहते है, लेकिन वे दोनों एक दूसरे से छोटी-छोटी बातों पर लड़ते रहते है। एक दिन जब वह कार से जाते रहते है तो उनकी कार दुर्घटनाग्रस्त हो जाती है, वह दोनों बच जाते है लेकिन उन दोनों की स्मृति 5 वर्षो की पूरी तरह से चली जाती है। उन्हें एक दूसरे के बारे में कुछ भी याद नहीं रहता। मुस्कान की माँ तारा दुग्गल को जब यह पता चलता है, तो वह उन दोनों को अलग करने का निश्चय करती है। क्योंकि रोहन उन्हें बिलकुल अच्छा नहीं लगता था। वह डॉ अनिरुद्ध को यह बोलने बोलती है की यदि दोनों एक दूसरे के बारे में जानेगें तो यह उनके लिए घातक सिद्ध हो सकता है। यह सुनकर दोनों के परिवार वाले यह बात किसी को नहीं बताते।
एक वर्ष पश्चात रोहन और मुस्कान एक पुस्तकालय में मिलते है और दूसरे दिन मुस्कान के कॉफी की दुकान पर। वह एक दूसरे से झगड़ा करते रहते है। तब भी उन दोनों को अपने पिछले समय का कुछ याद नहीं आता। वह कुछ समय पश्चात एक दूसरे से प्यार करने लगते है। लेकिन यह बात एक दूसरे को नहीं बताते। लेकिन मुस्कान की माँ उसकी शादी डॉ अनिरुद्ध से करने का सोचती है और वह मुस्कान को मनाने के लिए प्रयास करती रहती है। अनुष्का भी रोहन से प्यार करती थी और जब उसे यह पता चला की रोहन मुस्कान से प्यार करता है, तो वह मुस्कान को मारने के लिए उसके घर जाती है और वह मुस्कान के ऊपर गोली चलती है लेकिन मुस्कान के जगह मुस्कान की माँ तारा वहाँ आ जाती है और उसे गोली लग जाती है। यह देख अनुष्का वहाँ से भाग जाती है और तभी वहाँ रोहन मुस्कान से मिलने आता है। मुस्कान को लगता है की रोहन ही उसकी माँ पर गोली चलाई और सब पुलिस को बुला लेते है और वह रोहन को पकड़ लेते हैं। बाद में अनुष्का अपना गुनाह मान लेती है और तभी यह सच भी मुस्कान को पता चलता है की रोहन और उसकी शादी 6 वर्ष पूर्व ही हो चुकी थी। लेकिन वह इसे मानने से इंकार कर देती है। बाद में उसे पुरानी बातें याद आ जाती है।
