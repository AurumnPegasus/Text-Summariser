ज्योफ्री बायकाट यॉर्कशायर और इंग्लैंड के पूर्व क्रिकेटर है। 1962 से 1986 तक सफल और कभी-कभी विवादास्पद खेल कैरियर मेंबायकाट ने खुद को इंग्लैंड के सबसे सफल सलामी बल्लेबाजों में से एक के रूप में स्थापित किया। ज्योफ्री ने खिलाड़ी के रूप में रिटायर होने के बाद क्रिकेट कमेंटेटर के रूप में सफलता पायी है। वह प्रथम श्रेणी के इतिहास में शतकों के पांचवें और रनों के आठवे उच्चतम संचायक है।
इंग्लैंड के लिए 1964 से 1982 तक 108 टेस्ट मैच खेलने के बाद, बायकाट ने अपना अंतरराष्ट्रीय करियर 22 शतक की मदद से 8,000 से ज्यादा रन बनाने के साथ समाप्त किया। एक समय वह अग्रणी टेस्ट रन बनाने वाले बल्लेबाज थे। अपना खेल करियर समाप्त करने के बाद, वह रेडियो और टेलीविजन दोनों पर मुखर और विवादास्पद क्रिकेट कमेंटेटर बन गये। 1998 में उन्हें अपनी पूर्व प्रेमिका मार्गरेट मूर पर हमला करने का फ्रांस में दोषी पाया गया था। वह हमेशा अपने को बेगुनाह कहते आये हैं।
