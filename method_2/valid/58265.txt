आल्मेरिया दक्षिणी स्पेन में स्थित एक प्रान्त है। ग्रानडा, मूर्सिया इसके सीमा प्रान्त हैं और भूमध्य सागर इसका सीमान्त सागर। इस प्रान्त का क्षेत्रफल 8,769 किमी2 है जो तुलना के लिए भारत के उत्तर प्रदेश राज्य के मेरठ ज़िले का लगभग साढ़े-तीन गुना है। कुल जनसंख्या है 5,46,499 और घनत्व है 62.32/किमी2। इसके भीतर 101 नगरनिगम इकाइयाँ हैं। एल्मीरिया, दक्षिणी स्पेन के आंदालुसिया स्वायत्त समुदाय का भाग है। इसकी राजधानी भी "आल्मेरिया" नाम का एक शहर ही है।
आल्मेरिया में एक 50 किमी लम्बी "सिएर्रा दे लोस फ़िलाब्रेस" नाम की पहाड़ों की शृंखला है जिसमें अल्मेरिया के सबसे ऊंचे पहाड़ हैं। इस प्रान्त में काबो दे गाता-नीहार नाम का प्राकृतिक उद्यान भी है जिसमें यूरोप के सब से शुष्क इलाक़े पाए जाते हैं। यहाँ का रेगिस्तानी, चट्टानी और पहाड़ी वातावरण वॅस्टर्न शैली की फ़िल्में बनाने के लिए बिलकुल ठीक बैठता है क्योंकि यहाँ का क़ुदरती माहौल अमेरिका के पश्चिमी भूभाग से मिलता-जुलता है। 1960 के दशक में यहाँ बहुत सी वॅस्टर्न फ़िल्में बनाई गई जिनके लिए रेगिस्तान में बहुत से बनावटी अमेरिकी क़स्बे बनाए गए।
आल्मेरिया की मुख्य नदी आन्दाराह नदी है।
आल्मेरिया में "प्लाताफ़ोर्मा सोलार दे अल्मेरिया" नाम का एक बड़ा सौर उर्जा अनुसन्धान केंद्र है। यहाँ खगोलशास्त्रीय अनुसन्धान के लिए जर्मन-स्पैनिश तालमेल से बनी "कालार आल्तो वेधशाला" भी है। फ़्रांस की बड़ी मिशलिन कंपनी भी आल्मेरिया प्रान्त में एक औद्योगिक अनुसंधान केंद्र चलाती है।
 अ कोरूना/ला कोरूना · अलवा · अल्बासीट · आल्मेरिया · एलिसाण्ट · आस्तुरियास · एविला · बादाजोज · बेलीएरिक द्वीपसमूह · बार्सिलोना · बिस्के · बुर्गोस · कासीरैस · काडिज़ · कैंटाब्रिया · कास्टेल्लोन · सियुटा · सियुदाद रियल · कोर्डोबा · क्युएन्सा · जीरोना/जिरोना · ग्रानडा · गुआडालाजारा · गुइपुस्कोआ · हूएल्वा · हूएस्का · जैईन · लास पाल्मस दी ला ग्रान कैनेरियास · लिऔन · लेरिडा/लिइडा · लूगो · मैड्रिड · मैलागा · मेलिल्ला · मूर्सिया · नावार्रे · ओरीन्स / ओउरीन्स · पैलिन्सिया · पोन्टीवेद्रा · ला रियोजा · सलामांका · सीजोविया · सेवेल्ल · सोरिया · टार्रागोना · सांता क्रूज़ दी टेनेरीफ · टेरूएल · टोलेडो · वैलिन्सिया · वैल्लाडोलिड · जै़मोरा · ज़ारागोज़ा
