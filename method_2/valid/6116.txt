 विश्व एनजीओ दिवस  एक अंतर्राष्ट्रीय कैलेंडर दिवस है जिसे वार्षिक रूप से 27 फरवरी को मनाया जाता है। 2010 में बाल्टिक सागर के राज्यों की काउंसिल के IX बाल्टिक सागर के एनजीओ फोरम के 12 सदस्य राष्ट्रों द्वारा आधिकारिक रूप से इसे मान्यता दी तथा घोषित किया और संयुक्त राष्ट्र संघ, यूरोपीय संघ के नेताओं और अंतर्राष्ट्रीय संगठनों ने 2014 में पहली बार चिह्नित किया।
विश्व एनजीओ दिवस, 27 फरवरी, को ब्रिटिश मानवतावादी मार्किस लिओर्स स्काड्मानिस ने प्रतिष्ठित किया था। विश्व एनजीओ दिवस को बाल्टिक सागर के राज्यों की काउंसिल के बाल्टिक सागर एनजीओ फोरम द्वारा 17 अप्रैल 2010 को आधिकारिक रूप से मान्यता दी गयी थी। बाल्टिक सागर के एनजीओ फोरम के सदस्य राष्ट्र बेलारूस, डेनमार्क, एस्टोनिया, फिनलैंड, जर्मनी, आइसलैंड, लटविया, लिथूनिया, पोलैंड, रूस, नॉर्वे और स्वीडन थे।27 फरवरी 2014 को, अंतर्राष्ट्रीय विकास मंत्री, पेक्का हाविस्टो, परियोजना सेवाओं के संयुक्त राष्ट्र कार्यालय के कार्यकारी निदेशक जान मेटसन, विकास के लिए यूरोपियन आयुक्त एंड्रिस पिएबाल्गस, नॉर्डिक काउंसिल के सचिवालय के महासचिव, ब्रिट बोहलिन, यूनेस्को सहायक महानिदेशक एरिक फाल्ट तथा संयुक्त राष्ट्र विकास प्रोग्राम प्रशासक हेलेन क्लार्क, ईरान की महिला मामलों की पूर्व मंत्री महनाज़ अफखामी तथा एनजीओ लीडरों ने हेलसिंकी, फिनलैंड में विश्व एनजीओ दिवस के पहले स्मरणोत्सव को चिह्नित किया।
विश्व एनजीओ दिवस का उद्देश्य लोगों को एनजीओ के अंदर सक्रिय रूप से शामिल होने और एनजीओ तथा सार्वजनिक व निजी क्षेत्र दोनों के बीच अधिक सहजीवन को प्रोत्साहित करना है। विश्व एनजीओ दिवस की सार्वभौमिक अवधारणा विश्वभर के विभिन्न एनजीओ, तथा उनके पीछे लोगों की जश्न मनाने, अभिनन्दन करने तथा सहयोग करने की है।
विश्व भर के एनजीओ के लिए विश्व एनजीओ दिवस एक-दूसरे के साथ ज्ञान और अनुभव को साझा करने के लिए है। इसका उद्देश्य विश्वभर के लोगों को एनजीओ और उनके प्रभाव के बारे में शिक्षित करना है। विश्व एनजीओ दिवस एनजीओ संस्थापकों, कर्मचारियों, स्वयंसेवियों, सदस्यों और समर्थकों को सम्मानित करने और याद करने का अवसर प्रदान करता है।
प्रत्येक वर्ष, विश्व एनजीओ दिवस, एनजीओ क्षेत्र के समर्थकों, अंतर्राष्ट्रीय और सरकीर लीडरों, बहु और द्विपक्षीय संगठनों, निजी क्षेत्रों, समुदायों, शिक्षकों, शिक्षार्थियों तथा क्षेत्र के विशेषज्ञों को एक साथ लाकर, न्यूजीलैंड और आस्ट्रेलिया से लेकर उत्तरी और दक्षिणी अमेरिका तक मनाया जाता है। विश्व एनजीओ दिवस को 2010-2018 के बीच 89 देशों, छह महाद्वीपों में चिह्नित किया गया था ।
