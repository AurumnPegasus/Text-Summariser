आयरलैण्ड, जिसे आयरलैण्ड गणराज्य भी कहा जाता हैं, उत्तरी-पश्चिमी यूरोप का एक सम्प्रभु राज्य है, जिसका आयरलैण्ड द्वीप की 32 काउंटियों में से 26 पर आधिपत्य हैं। इस देश की राजधानी और सबसे बड़ा शहर डबलिन है, जो द्वीप के पूर्वी भाग में स्थित है, और जिसका महानगरीय क्षेत्र देश के 4.75 मिलियन निवासियों में से एक तिहाई का घर है। यूनाइटेड किंगडम के एक हिस्से उत्तरी आयरलैण्ड के साथ यह राज्य अपनी एकमात्र भूमि सीमा साझा करता है। यह अन्यथा अटलांटिक महासागर से घिरा हुआ है, और इसके दक्षिण में सेल्टिक सागर, दक्षिण-पूर्व में सेंट जॉर्ज का चैनल, और पूर्व में आयरिश सागर हैं। यह एक एकात्मक राज्य, संसदीय गणराज्य है। विधायिका में एक निचला सदन, Dáil Éireann, एक ऊपरी सदन, Seanad Éireann और एक निर्वाचित राष्ट्रपति शामिल हैं जो बड़े पैमाने पर औपचारिक राज्य प्रमुख के रूप में सेवारत होते है, लेकिन कुछ महत्त्वपूर्ण शक्तियों और कर्तव्यों के साथ। सरकार प्रमुख Taoiseach है, जिसे Dáil द्वारा निर्वाचित किया जाता है और राष्ट्रपति द्वारा नियुक्त किया जाता है; Taoiseach बदले में अन्य सरकारी मंत्रियों की नियुक्ति करता है।
आंग्ल-आयरिश सन्धि के परिणामस्वरूप राज्य का निर्माण 1922 में आयरिश मुक्त राज्य के रूप में हुआ था। 1937 तक इसकी डोमिनियन की स्थिति थी जब एक नया संविधान अपनाया गया था, जिसमें राज्य को "आयरलैण्ड" नाम दिया गया था और प्रभावी रूप से वह गणराज्य बन गया था, राज्य के प्रमुख के रूप में निर्वाचित गैर-कार्यकारी अध्यक्ष के साथ। आयरलैण्ड गणराज्य अधिनियम 1948 के बाद, आधिकारिक तौर पर 1949 में वह एक गणतंत्र घोषित किया गया था। दिसंबर 1955 में आयरलैण्ड संयुक्त राष्ट्र का सदस्य बन गया। यह 1973 में यूरोपीय संघ के पूर्ववर्ती यूरोपीय आर्थिक समुदाय में शामिल हो गया। बीसवीं शताब्दी के अधिकांश समय के लिए इस राज्य का उत्तरी आयरलैण्ड के साथ कोई औपचारिक संबंध नहीं था, लेकिन 1980 और 1990 के दशकों के दौरान ब्रिटिश और आयरिश सरकारों ने "द ट्रबल्स" के समाधान की ओर उत्तरी आयरलैण्ड दलों के साथ काम किया। 1998 में गुड फ़्राइडे समझौते पर हस्ताक्षर करने के बाद, आयरिश सरकार और उत्तरी आयरलैण्ड कार्यकारी ने समझौते द्वारा बनाए गए उत्तर-दक्षिण मंत्रिस्तरीय परिषद के तहत कई नीति क्षेत्रों पर सह-संचालन किया है।
स्वाधीनता मिलने से पूर्व आयरलैण्ड देश ब्रिटिश शासन के आधीन था। 3 मई 1921 को इस देश का विभाजन हो गया और 6 दिसम्बर 1922 को यह यू0 के0 से स्वतन्त्र होकर एक अलग राज्य के रूप में स्थापित्य हो गया। राज्य से इसे देश का दर्जा 29 दिसम्बर 1937 को प्राप्त हुआ और सन 1949 को यह देश पूर्ण रूप से रिपब्लिक ऑफ आयरलैंड के नाम से दुनिया के मानचित्र पर अंकित हो गया परन्तु इसका एक भाग आज भी यू0 के0 के अधिकार क्षेत्र में आता है, जिसे उत्तरी आयरलैंड कहा जाता है। सन 1949 में यह देश ब्रिटेन से स्वतन्त्र तो हो गया परन्तु आर्थिक संसाधनों के अभाव में इसकी अर्थव्यवस्था उन्नति की ओर अग्रसर नहीं हो सकी। सन 1950 में युरोपियन कमेटी की सदस्यता ग्रहण करने के बाद, विकसित सदस्य देशों के सहयोग से इसकी अर्थव्यवस्था में महत्वपूर्ण परिवर्तन आया जिसके परिणामस्वरूप यह देश सकल घरेलू उत्पाद में विश्व में छठे स्थान पर है, इसके साथ ही राजनैतिक स्वतन्त्रता में, आर्थिक स्वतन्त्रता में, मानवाधिकार में इसकी गणना उच्चतम स्तर पर की जाती है।
आयरलैंड की मूल, जो पारम्परिक संस्कृति है, वह अब गाँवों तक ही सीमित रह गयी है। गाँवों में बसे आयरिश अपनी संस्कृति के प्रति आज भी उतने ही आस्थावान है जितने पहले हुआ करते थे। वे उन रीति-रिवाजों, परम्पराओं को जीवन्त किये हुए है जो किसी भी देश की पहचान होती है। आयरिश खुले विचारों के होते है। वे अपने विचारों और भावों को प्रदर्शित करने में जरा भी संकोच नहीं करते। यही खुलापन उनकी व्यवहारकुशला को और भी सुदृढ़ बनाता हैं। आयरिश और अँग्रेजी यहाँ की मुख्य भाषाएं है। आयरिश भाषा इस देश की मातृभाषा है और अँग्रेजी को सरकारी तौर पर दूसरी भाषा का स्थान प्राप्त है। बोल-चाल में आयरिश और अँग्रेजी दोनो भाषाओं का प्रयोग होता है परन्तु अँग्रेजी भाषा मुख्य रूप से ज्यादा प्रयोग की जाती है। समय के साथ यहाँ की जीवन-शैली में भी बडा परिवर्तन आया। बड़े घरो का स्थान छोटे अपार्टमेंटस ने ले लिया, फायरपेलेस का स्थान सेंट्रल हीटिग सिस्टम ने ले लिया और पारम्परिक आयरिश भोजन की जगह फास्ट फूड ने ले ली। आयरिश भोजन में मुख्य रूप से माँस और आलू का उपयोग बहुतायत मात्रा में होता है। विभिन्न प्रकार के अनाजों से बनी ब्रेड यहाँ के लोगों के भोजन का आधार है। आयरिश अपने स्वास्थ्य के प्रति अत्यधिक जागरूक है इसलिए वे ताजी सब्जियों के साथ शहद को भी अपने भोजन में शामिल करते है। भारतीय, चायनीज, इटैलियन और मैक्सिकन भोजन यहाँ के लोगों की पसन्द बन रहा है परन्तु फास्ट फूड युवा वर्ग की मुख्य पसन्द है। आयरलैंड की पब संस्कृति पूरे विश्व में प्रसिद्ध है।
आयरिश कृषि मुख्यतः वनस्पति पर आधारित उद्योग के रूप विकसित हुई है। भूमि के एक बड़े भाग को पशुओं के चारे और भूसे के लिए दिया गया है। सन 1998 में आयरलैंड की पूरी भूमि के क्षेत्रफल का केवल 19,5% भाग ही खेती और पशुओं के चारे के लिए उपयोग में लाई जा रही थी। लगभग 6% भूमि पर अनाज जैसे गेहूँ, जौ, मक्का आदि अनाज उगाए गए थे, 1,5% भूमि पर हरी फसलों का उत्पादन हो रहा था अर्थात् भूमि का एक बड़ा भाग पशु-पालन में उपयोग हो रहा है। इसका कारण यह है कि पशु-पालन यहाँ की निर्यात-आय का मुख्य स्रोत है। पशुओं का माँस और उनसे बनने वाले डेयरी उत्पादन को यहाँ से अन्य देशों को निर्यात किया जाता है। उत्पादन कीमतों का 60% गाय के माँस और दुग्ध उत्पादन से ही पूरा होता है। आयरलैंड विश्व में सबसे बड़े बीफ उत्पादक देश कि रूप में विकसित हो रहा है। आयरलैंड में लगभग 130,000 किसान हैं। सन 2002 के ऑकड़ों के अनुसार 13% किसान 35 वर्ष से कम उम्र के है, 46% किसान 35 और 55 वर्ष के उम्र के बीच है, 21% किसान 55 और 65 वर्ष के उम्र के बीच है और 20% किसान 65 वर्ष से अधिक उम्र के है। एक समय था जब कृषि भूमि का मालिक होना अमीर होने का प्रतीक था और आय का मुख्य स्रोत भी था। इस सर्वे से यह अनुमान लगाया जा सकता है कि कृषि के प्रति युवाओं का आर्कषण कम होता जा रहा है। वे नौकरी या स्वयं के व्यवसाय में अधिक रूचि ले रहे है। यहाँ का मुख्य रूप से उद्योग कपड़े पर छपाई, दवा और मछली-पालन है। इसके साथ खान-पान की वस्तुओं की पैकिंग और वितरण उद्योग भी है जिसके लिए यहाँ एक एफ.डी.आई। आई। व्यापार संगठन बनाया गया है जिसका इन उद्योगों पर नियन्त्रण रहता है। 
आयरलैंड में शिक्षा प्राइमरी, सेकेण्डरी और हाइयर तीन स्तरों पर निधारित की गयी है। पिछले कुछ वर्षो में उच्च शिक्षा के क्षेत्र में बहुत अधिक विकास हुआ है। सन 1960 में हुए आर्थिक विकास के कारण शिक्षा प्रणाली में सुधार के अनेक परिवर्तन हुए है। यहाँ सभी स्तरों पर शिक्षा निशुल्क है परन्तु यह सुविधा केवल कुछ देशों के विद्यार्थियों के लिए ही है। आयरलैंड में शिक्षा प्राइमरी, सेकेण्डरी और हाइयर तीन स्तरों पर निधारित की गयी है। पिछले कुछ वर्षो में उच्च शिक्षा के क्षेत्र में बहुत अधिक विकास हुआ है। सन 1960 में हुए आर्थिक विकास के कारण शिक्षा प्रणाली में सुधार के अनेक परिवर्तन हुए है। यहाँ सभी स्तरों पर शिक्षा निशुल्क है परन्तु यह सुविधा केवल ई0 यू0 देशों के विद्यार्थियों के लिए ही है। प्रारंभिक शिक्षा सभी स्कूलों में दी जाती है जिसका उद्देश्य प्रत्येक बच्चे का शारीरिक, बौद्धिक और मानसिक विकास करना है। यह शिक्षा मुख्यतः नेशनल स्कूल, मल्टीडोमिनेशनल स्कूलों में दी जाती हैं। अधिकाश विद्यार्थी सेकेंडरी स्कूल तक की शिक्षा पूरी करते ही हैं। यह शिक्षा मुख्यत, मल्टीस्कूल, कम्प्रीहेंसिव स्कूल, वोकेशनल या वोलेनटरी स्कूलों में पूरी की जाती है। अधिकांश विद्यार्थी 12-13 वर्ष की उम्र में प्रवेश लेते है और 17-19 वर्ष की उम्र में वे लीविग सर्टिफिकेट परीक्षा देकर सेकेंडरी शिक्षा समाप्त कर लेते है। आयरलैंड में उच्च शिक्षा के क्षेत्र में अनेक विश्वविद्यालय और संस्थाए है जिनकी गणना विश्व की सबसे अच्छी संस्थाओं में होती है। टॉप यूनिवर्सिटी.काम वेबसाइट 2008 के आँकड़ों के अनुसार यूनिवर्सिटी ऑफ डवलिन ट्रिनिटी कॉलेज को विश्व के सर्वश्रेष्ठ विश्वविद्यालयों में 49वें स्थान पर, यूनिवर्सिटी कालेज डबलिन को 108वें स्थान पर, यूनिवर्सिटी कालेज कार्क को 226 स्थान पर, डबलिन सिटी विश्वविद्यालय को 302 स्थान पर और डबलिन यूनिवर्सिटी ऑफ टेक्नालाजी 328 स्थान पर प्रदर्शित किया गया हैं।
रिपब्लिक ऑफ आयरलैंड में किसी धर्म को कोई मान्यता प्राप्त नहीं है। ईसाई धर्म को अधिक संख्या में मनाने के कारण यहाँ ईसाई धर्म प्रचलित हो गया। इस देश की लगभग 92% आबादी रोमन कैथोलिक धर्म का पालन करती है। केवल 3% लोग प्रोटेस्टेन्ट धर्म को मानते है, चर्च आफॅ आयरलैंड को 2.35% प्रेसवायटेरियन को 0.37% मैथोडिस्ट को 0.14% और अन्य छोटे परन्तु स्थिर धर्म को मानने वालों में जैविश समुदाय का 0.04% और इस्लाम का 0.11 प्रतिशत है। सन 2005 में यूरोवॉरोमीटर द्वारा कराए गए सर्वे के अनुसार 73% आयरिश नागरिक गाँड में विश्वास रखते है। 22% आत्मा जैसी शक्ति में विश्वास रखते है और केवल 4% लोगों का ईश्वर में विश्वास नहीं है।
आयरलैंड में संग्रहालय और कला दीर्घाएँ बड़ी संख्या में है। मुख्यत, गर्मियों के महीने में यहाँ बड़ी संख्या में संगीत और कला से सम्बन्धित कई कार्यक्रम व्यवस्थित किए जाते है। सेल्टिक म्यूजिक यहाँ का पारमपरिक संगीत है, जो आयरिश संगीत का एक भाग है। विश्व मंच पर आयरिश संगीत को पहचान दिलाने में जेम्स गालवे का सहयोग अतुलनीय है। कला में सेल्टिक आर्ट एक पुरानी कला है जिसमें रेखाओं की सिमेट्री बनाई जाती है जिसमें सेल्टिक क्रास, नॉटवर्क डिजायन, सेल्टिक ट्री ऑफ लाइफ, स्पाइरल डिजायन, पार्टकुलिस डिजायन आदि है जो किसी न किसी मान्यता से जुड़ी हुई है। यहाँ का सेंट पेट्रिक दिवस त्यौहार बहुत प्रसिद्ध है जिसमें लोगों द्वारा कला से सम्बन्धित अनेकों कार्यक्रम प्रस्तुत किए जाते है। 
