हेट स्टोरी 2 भारतीय हिन्दी फिल्म है, जिसका निर्माण विशाल पाण्ड्य ने किया है। इस फिल्म में सुशांत सिंह, सुरवीन चावला और जय भानुशाली मुख्य किरदार में हैं। इस फिल्म का प्रदर्शन 18 जुलाई 2014 को सिनेमाघरों में किया गया।
कहानी की शुरुआत एक कब्रिस्तान से होती है। एक बूढ़ा व्यक्ति कब्र के पास फूल रखते रहता है, तभी उसे एक कब्र से आवाज आती है। जब वो उस कब्र को खोलता है तो उसमें एक लड़की मिलती है, वो उसे अस्पताल ले जाता है। वहीं पुलिस अफसर डॉक्टर से कहता है कि यदि लड़की को होश आ जाये तो उसे जल्द से जल्द बता दे। वो किसी को फोन पर बताता है कि लड़की जिंदा है। अस्पताल में कोई उसे मारने की कोशिश करता है, और उसी प्रयास में लड़की होश में आ जाती है और अस्पताल से भाग जाती है।
