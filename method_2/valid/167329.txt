सकेसर पाकिस्तान के पंजाब प्रान्त के मध्य भाग में सून वादी के छोर पर स्थित एक 1,522 मीटर ऊँचा पहाड़ है। यह नमक कोह पर्वतमाला का सबसे ऊँचा पहाड़ भी है। क्योंकि यह आसपास के सभी इलाक़ों से ऊँचा है इसलिए यहाँ पाकिस्तान टेलिविज़न ने एक प्रसारण स्तंभ लगाया हुआ है और 1950 के दशक में पाकिस्तानी वायु सेना ने भी आते-जाते विमानों पर निगरानी रखने के लिए यहाँ एक रेडार लगाया था। यहाँ गर्मियों में मौसम अच्छा होने की वजह से बीते दिनों में तीन ज़िलों - अटक, मियाँवाली और सरगोधा - के सहायक कमिश्नर इसे अपना ग्रीष्मकालीन कार्यालय बनाते थे।
