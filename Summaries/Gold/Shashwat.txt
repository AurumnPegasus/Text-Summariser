अभिलेख पत्थर अथवा धातु जैसी अपेक्षाकृत कठोर सतहों पर उत्कीर्ण किये गये पाठन सामाग्री को कहते है 
शासको के द्वारा अपने आदेशो को इस तरह उत्कीर्ण करवाते थे, ताकि लोग उन्हे देख सके एवं पढ़ सके और पालन कर सके ।
किसी विशेष महत्व अथवा प्रयोजन के लेख को अभिलेख कहा जाता है ।
भारत, सुमेर, मिस्र, यूनान, इटली आदि सभी प्राचीन देशों में पत्थर का उपयोग किया गया
भारत में प्रस्तर का उपयोग अभिलेखन के लिए कई प्रकार से हुआ है-गुहा की दीवारें, पत्थर की चट्टानें, स्तंभ, शिलाखंड, मूर्तियों की पीठ अथवा चरणपीठ, प्रस्तरभांड अथवा प्रस्तरमंजूषा के किनारे या ढक्कन, पत्थर की तख्तियाँ, मुद्रा, कवच आदि, मंदिर की दीवारें, स्तंभ, फर्श आदि ।
यूनान में प्राय: संगमरमर का उपयोग होता था ।
इनमें चित्रात्मक, भावात्मक और ध्वन्यात्मक सभी प्रकार की लिपियाँ है 
ध्वन्यात्मक लिपियों में भी अंकों के लिए जिन चिहों का प्रयोग किया जाता है वे ध्वन्यात्मक नहीं हैं ।
लेखनपद्धति में सबसे पहले प्रश्न आता है व्यक्तिगत अक्षरों की दिशा का
अत्यंत प्राचीन काल से अब तक अक्षरों की बनावट और अंकन में प्राय: एकरूपता पाई जाती है
अक्षर ऊपर से नीचे लंबवत् खचित अथवा उत्कीर्ण होते हैं मानों किसी कल्पित रेखा से वे लटकते हों ।
लेखन पद्धति का दूसरा प्रश्न है लेखन की दिशा
भारोपीय लिपियाँ की लेखनदिशा बाएँ से दाएँ तथा सामी और हामी लिपियों की दाएँ से बाएँ मिलती है ।
चीनी और जापानी अभिलेखों में पंक्तियाँ ऊपर से नीचे और लेखनदिशा दाएँ से बाएँ होती है ।
प्रारंभिक काल में अक्षरों के ऊपर की रेखा काल्पनिक थअथवा किसी अस्थायी पदार्थ से लिखकर मिटा दी जाती थी ।
आगे चलकर वह वास्तविक हो गई, यद्यपि यूनानी और रोमन अभिलेखों में वह अक्षरों के नीचे आ गई । 
प्राचीन अभिलेखों में एक शब्द के अक्षरों का समूहीकरण और शब्दों के पृथक्करण पर ध्यान कम दिया जाता था, जहाँ तक कि वाक्यों को अलग करने के लिए भी किसी चिह्नृ का प्रयोग नहीं होता था जिन भाषाओं का व्याकरण नियमित था उनके अभिलेख पढ़ने और समझने में कठिनाई नहीं होती, शेष में कठिनाई उठानी पड़ती है ।
विरामचिह्नों का प्रयोग भी पीछे चलकर प्रचलित हुआ । 
प्राय: सभी देशों में मांगालिक चिह्नों, प्रतीकों और अलंकरणों का प्रयोग अभिलेखों में होता था ।
यदि अत्यंत प्राचीन काल से लेकर आधुनिक काल तक के अभिलेखों का वर्गीकरण किया जाए तो उनके प्रकार इस भाँति पाए जाते हैं: व्यापारिक तथा व्यावहारिक, आभिचारिक, धार्मिक और कर्मकांडीय, उपदेशात्मक अथवा नैतिक, समर्पण तथा चढ़ावा संबंधी, दान संबंधी, प्रशासकीय, प्रशस्तिपरक, स्मारक तथा साहित्यिक ।
सिंधुघाटी में प्राप्त बहुत सी तख्तियों पर आभिचरिक यंत्र हैं ।
इनमें विभिन्न पशुओं द्वारा प्रतिनिहित संभवत: देवताओं की स्तुतियाँ हैं ।
सुमेर, मित्र, यूनान आदि में भी आभिचारिक अभिलेख पाए जाते हैं ।
प्रशासकीय अभिलेखों में विधि, नियम, राजाज्ञा, जयपत्र, राजाओं और राजपुरुषों के पत्र, राजकीय लेखाजोखा, कोष के प्रकार और विवरण, सामंतों से प्राप्त कर एवं उपहार, राजकीय सम्मान और शिष्टाचार, ऐतिहासिक घटनाओं का उल्लेख, सधाधिलेख आदि की गणना है ।
अभिलेखों का मुख्य कार्य अंकन को स्थायी बनाना था, अत: घटनाओं, व्यक्तियों तथा कृतियों के स्मारकरूप में अगणित अभिलेख पाए गए हैं । 
अभिलेख का प्रारंभ किसी धार्मिक अथवा मांगलिक चिह्न या शब्द से किया जाता था ।
इसके पश्चात् किसी इष्ट देवता की स्तुति अथवा आमंत्रण होता था ।
तत्पश्चात् आशीर्वादात्मक वाक्य आता था ।
अभिलेख के अंत में लेखक और उत्कीर्ण करनेवाले का नाम और मांगलिक चिह्न होता था ।
अभिलेखों में तिथि और संवत् लिखने की प्रथा धीरे-धीरे प्रचलित हुई ।
सिंधुघाटी के अभिलेख इराकी अभिलेखों के प्राय: समकालीन हैं । 
इनके पश्चात् क्रीट, यूनान और रोम के अभिलेखों की गणना की जा सकती है ।
चीन में चित्र एवं भावलिपि के लेख बहुत प्राचीन काल से पाए जाते हैं ।
भारत में सिंधुघाटी के परवर्ती अभिलेखों का मोटे तौर पर निम्नलिखित प्रकार से वर्गीकरण किया जा सकता है: मौर्यपूर्व, मौर्य, शुंग, भारत-बाख्त्री, शक, कुषण, आंध्र-शातवाहन, गुप्त, मध्यकालीन तथा आधुनिक ।
भारतीय शैली के अभिलेख संपूर्ण दक्षिण-पूर्व एशिया में पाए जाते है ।
