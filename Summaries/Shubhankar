बर्फी! 2012 में प्रदर्शित रोमेंटिक हास्य-नाटक हिन्दी फ़िल्म है जिसके लेखक, निर्देशक व सह-निर्माता अनुराग बसु हैं । 1970 के दशक में घटित फ़िल्म की कहानी दार्जिलिंग के एक गूंगे और बहरे व्यक्ति मर्फी "बर्फी" जॉनसन के जीवन और उसके दो महिलाओं श्रुति और मंदबुद्धि के साथ सम्बन्धों को दर्शाती है । फ़िल्म में मुख्य भूमिका में रणबीर कपूर, प्रियंका चोपड़ा और इलियाना डी'क्रूज़ हैं तथा सहायक अभिनय करने वाले सौरभ शुक्ला, आशीष विद्यार्थी और रूपा गांगुली हैं । समीक्षकों ने अभिनय, निर्देशन, पटकथा, छायांकन, संगीत और शारीरिक रूप से विकलांग व्यक्तियों के सकारात्मक चित्रण की प्रशंसा की । फ़िल्म को बॉक्स-ऑफिस पर बड़ी सफ़लता प्राप्त हुई, परिणामस्वरूप यह भारत और विदेशों में 2012 की उच्चतम अर्जक बॉलीवुड फ़िल्मों की श्रेणी में शामिल हुई तथा तीन सप्ताह पश्चात बॉक्स ऑफिस इंडिया द्वारा इसे "सूपर हिट" घोषित कर दिया गया । फ़िल्म को 85वें अकादमी पुरस्कारों की सर्वश्रेष्ठ विदेशी भाषा फ़िल्म श्रेणी के नामांकन के लिए भारतीय आधिकारिक प्रविष्टि के रूप में चुना गया । 58वें फ़िल्मफ़ेयर पुरस्कारों में इस फ़िल्म ने 13 नामांकन प्राप्त किए और इसने सर्वश्रेष्ठ फ़िल्म, कपूर को सर्वश्रेष्ठ अभिनेता तथा प्रीतम को मिले सर्वश्रेष्ठ संगीत निर्देशक पुरस्कार सहित सात पुरस्कार जीते । उदास बर्फी झिलमिल को उसकी देख-भाल करने वाले के गाँव में छोड़ने की कोशिश करता है, परन्तु वह उसका साथ छोड़ने से मना कर देती है और वो दोनों कोलकाता चले जाते हैं, जहाँ बर्फी झिलमिल को अपनी ज़िम्मेदारी समझ कर उसका ध्यान रखता है । फ़िल्म बर्फी और झिलमिल के अंतिम दिनों को दिखाते हुए समाप्त हो जाती है । अपनी पूर्व निर्देशित फ़िल्म काइट्स के निर्माण के दौरान, निर्देशक अनुराग बसु ने दो-पृष्ठों की एक लघु कहानी लिखी जो बाद में बर्फी! की पटकथा के रूप में विकसित हुई । बसु का कहना है कि फ़िल्म-पटकथा पात्रों के लिए 30- वर्ष की समयावधि मांगती है अतः फ़िल्म की पृष्ठभूमि 1970 रखी गयी । जून 2010 में, अनुराग बसु ने पुष्टि की कि फ़िल्म में तीन लोग, एक बहरा और गूंगा आदमी, एक मानसिक रूप से विकलांग लड़की और एक वाचक प्रमुख भूमिका में होंगे । यद्यपि बसु ने निर्दिष्ट किया था कि फ़िल्म उल्लासपूर्ण होगी, फ़िल्म के खामोशी अथवा साइलेंस जैसे पूर्व शीर्षकों के बारे में मीडिया रपटें कहती हैं कि कहानी गम्भीर तथा अंधेरी है । निर्देशक अनुराग बसु ने फ़िल्म में रणबीर कपूर को लेने का निर्णय पटकथा लिखना आरम्भ करने से पूर्व ही ले लिया था और उसके वाचक के रूप में कैटरीना कैफ पहली पसंद थी । मार्च 2010 में, द टाइम्स ऑफ़ इण्डिया ने प्रतिवेदित किया था कि रणबीर कपूर और कैटरीना कैफ को फ़िल्म में मुख्य भूमिका के लिए तथा शीर्षक खामोशी चुन लिया गया है उसके बाद शीर्षक को बदलकर साइलेंस कर दिया गया, बसु ने इसकी पुष्टि भी की थी । जुलाई 2010 में, मुंबई मिरर ने लिखा कि चोपड़ा वाचक का अभिनय करने को राज़ी हैं और स्वपरायण के अभिनय को छोड़ रही हैं, अतः अन्य अभिनेत्री को फ़िल्म के लिए निर्धारित किया जा सकता है; चोपड़ा नहीं चाहती कि फ़िल्म रुकी रहे । रणबीर कपूर ने फ़िल्म में एक बहरे और गूंगे आदमी का अभिनय किया । रणबीर के अनुसार, उन्होंने स्क्रीन किंवदंतियों जैसे अकादमी अवार्ड विजेता अभिनेता, रॉबर्टो बेनिगनी, चार्ली चैप्लिन और अपने पितामह राज कपूर से प्रेरणा ली । नायक की शारीरिक विकलांगता के कारण, बसु किसी भी संकेत भाषा का उपयोग नहीं करना चाहते थे, लेकिन फ़िल्म में कुछ व्यावहारिक प्रतिमानों का उपयोग हुआ है । "प्रियंका चोपड़ा ने झिलमिल का अभिनय किया है । बसु के अनुसार चोपड़ा का अभिनय फ़िल्म का सबसे मुश्किल भाग था । डी'क्रूज़, जिन्होंने वाचक के रूप में कहानी बयान की है और फ़िल्म के प्रमुख पुरुष पात्र का प्रथम प्यार का अभिनय करती हैं, कहती हैं, "श्रुति, अभिनय के लिए ऐसे संवेदनशील भूमिका है जैसे कि वह फ़िल्म में एक अन्य ही चरण में चली जाती है । " बसु के अनुसार, कपूर, चोपड़ा और डी'क्रूज़ के पात्रों के पश्चात सौरभ शुक्ला अभिनीत पात्र इंस्पेक्टर दत्ता सबसे महत्वपूर्ण है । बर्फी! का फ़िल्मांकन मुख्य रूप से दार्जिलिंग में जून 2011 और फरवरी 2012 के मध्य किया गया । बर्फी! के गीतों को समीक्षकों से सकारात्मक समीक्षाएँ मिली । " कोईमोई ने ऐलबम को 5 में से 4.5 सितारों से रंगते हुए लिखा है, "सरल शब्दो में, बर्फी! का सबसे उत्कृष्ट संगीत है । अतः, बस सुनते जाओ और संगीत का आनंद और बर्फी! की दुनिया जीते जाओ । यूटीवी की कार्यकारी निदेशक शिखा कपूर ने स्पष्ट किया, "प्रियंका ने बर्फी में एक बहुत ही विशेष पात्र का अभिनय किया है, अतः हम इसका रहस्य बरकरार रखना चाहते हैं । प्रथम ट्रेलर में, बर्फी — रणबीर द्वारा अभिनीत — का अनावरण किया जायेगा । " यूटीवी मोशन पिक्चर्स ने फ़िल्म के विपणन लिए यूट्यूब पर द फ्लेवर ऑफ़ बर्फी नामक एक ऐप्लिकेशन सृजित की । 12 सितम्बर 2012 को ब्रिटिश रेडियो निर्माता, मर्फी रेडियो ने दावा किया कि उनका मर्फी बेबी का ट्रेडमार्क लोगो, जो उन्होंने 1970 में विज्ञापन में काम लिया था, 'बर्फी!' में बिना अनुमति के काम में लिया गया है । 'बर्फी!' 14 सितम्बर 2012 को भारत के 700 सिनेमाघरों में 1300 पर्दों पर प्रदर्शित की गयी । फ़िल्म प्रदर्शन के पश्चात विभिन्न ब्लॉगों और समाज मीडिया जालस्थलों ट्विटर, फेसबुक और यूट्यूब पर निर्देशक पर साहित्यिक चोरी के आरोप लगाये गए । यूट्यूब पर कॉप्स, द एडवेंचर, सिटी लाइट्स, सिंगइन इन द रैन, प्रोजेक्ट ए, द नोटबुक और बेनी एंड जून जैसी हॉलीवुड फ़िल्मों के साथ साथ-साथ तुलना दिखाती हुई विडियो अपलोड की गयी । उन्होंने ये भी आरोप लगाया कि 'बर्फी!' के संगीत निर्देशक प्रीतम ने इसका पार्श्व संगीत फ्रांसीसी फ़िल्म एमीली से प्रतिलिपी किया है । बसु ने फ़िल्म का यह कह के बचाव किया कि वो इन फ़िल्मों से प्रेरित थे और 'बर्फी!' का कथानक, पटकथा, पात्र और स्थितियाँ सब मूल रूप से इसके ही हैं । बर्फी! का भारत की ओर से ऑस्कर में सर्वश्रेष्ट विदेशी भाषा फ़िल्म के नामांकन के रूप में चुने जाने की साहित्यिक चोरी के कारण निंदा की गयी, लेकिन ऑस्कर चयन समिति की प्रमुख मंजू बोरह ने यह कहते हुए फ़िल्म का बचाव किया कि "बर्फी! बाहर भेजने योग्य है । फ़िल्म के प्रदर्शन, निर्देशन, पटकथा, छायांकन, संगीत और शारीरिक रूप से अक्षम लोगों के सकारात्मक प्रतिचित्रण सहित समालोचकों द्वारा फ़िल्म को सकारात्मक समीक्षाएँ मिली । रोटन टोमेटोज नामक फ़िल्म समीक्षक साइट ने अपने श्रेणी निर्धारण में फ़िल्म को 83% शुद्ध अंक प्रदान किये है । जी न्यूज इस फ़िल्म को पाँच में से पाँच सितारे देते हुए कहा है कि अनुराग बसु की फ़िल्म 'बर्फी!' दर्शकों के लिए परिपूर्ण हास्य उपचार है । जैसे कि ऊपर चर्चा की जा चुकी है फ़िल्म निर्माताओं को जो विकलांग किरदारों को सुस्त बनाकर फ़िल्म को पकाऊ और उबाऊ बनाते हैं, को 'बर्फी!' से शिक्षा ग्रहण करनी चाहिए । " फ़िल्म को 5 में से 4 सितारे फ़िल्म के पक्ष में दिये हैं । इंडो एशियन न्यूज सर्विस ने फ़िल्म को 5 में से 4 सितारे देते हुए कहा है कि, "बर्फी! सम्भव रूप से फ़िल्म के रूप में आधुनिक कृत्तियों के बहुत निकट है । डेली न्यूज एंड एनालिसिस की अनिरुद्धा गुहा ने 5 में से 4 अंकों के साथ फ़िल्म अभ्युति की "बर्फी को भूला नहीं जा सकता । वेबदुनिया पर फ़िल्म को 3.5/5 रेटिंग मिली । " हिन्दुस्तान टाईम्स के लिए लिखने वाली अनुपमा चोपड़ा ने इसे 5 में से 3 सितारे देते हुए लिखा है कि, "ह फ़िल्म प्यार के साथ बनाई गयी है, शानदार नक्काशी विगनेट्स से इसे बल मिला, रणबीर कपूर के अद्भूत प्रदर्शन किया और तथा प्रीतम ने शानदार संगीत दिया है और अब तक, मेरे लिए, बर्फी मेरे लिए निराशा का अनुभव करने के लिए एक बिन्दु भी नहीं दिखाती, लेकिन फ़िल्म अपने भागों के संकलन से अधिक नहीं है । "बर्फी! ने विभिन्न श्रेणियों में नामांकन और पुरस्कार प्राप्त किये जो प्रमुखतः स्व-अभिज्ञान से लेकर इसके छायांकन, निर्देशन, पटकथा, संगीत और पात्र अभिनय तक है । फ़िल्म 85वें अकादमी अवार्ड्स के लिए विदेशी भाषा फ़िल्म के लिए भारत की आधिकारिक प्रविष्टि के रूप में चयनित हुई । फ़िल्म को 58वें फ़िल्मफ़ेयर अवार्ड्स के लिए तेरह नामांकन प्राप्त किये जिनमें से सर्वश्रेष्ठ फ़िल्म, कपूर को सर्वश्रेष्ठ अभिनेता, प्रीतम को सर्वश्रेष्ठ संगीत निर्देशक सहित 7 में जीत दर्ज की । 'बर्फी!' ने 19वें स्क्रीन अवार्ड्स में तेईस नामांकन बटोरे जिनमें कपूर को सर्वश्रेष्ठ अभिनेता, बसु को सर्वश्रेष्ठ निर्देशक और कपूर-चोपड़ा को जोड़ी नम्बर वन सहित नौ पुरस्कार जीते । 14 वें जी सिने अवार्ड्स में, 'बर्फी!' को नौ नामांकन मिले जिनमें से सर्वश्रेष्ठ फ़िल्म, बसु को सर्वश्रेष्ठ निर्देशक और चोपड़ा को सर्वश्रेष्ठ अभिनेत्री सहित आठ उड़ा लिए । फ़िल्म पर इसके महत्त्वपूर्ण दृश्यों के लिए विभिन्न पश्चिमी फ़िल्मों जैसे चार्ली चैप्लिन की द एडवेंचरर एंड सिटी ऑफ़ लाइट्स, जबकि अन्य द नोटबुक, सिंगिंग इन द रैन और भारतीय फ़िल्म कोशिश से प्रतिलिपि करने सम्बंधी साहित्यिक चोरी के आरोप लगे । अकादमी पुरस्कारों के लिए 'बर्फी!' को भेजने के निर्णय पर ज़ी न्यूज़ ने लिखा, "सभी के बाद फ़िल्म जो देश और सौ वर्ष पुराने फ़िल्म उद्योग को अन्तर्राष्ट्रीय बाजार में निरूपित करेगी और वहाँ एक ऐसी फ़िल्म को भेजने के फैसले के कारण जो पहले से ही साहित्यिक चोरी आरोपों का सामना कर रही है निश्चिततया विभिन्न हलकों में असंतोष की तरंगों को भेज रहा है । बर्फी! ने द्वितीय सप्ताहांत में रु.. 15 करोड़ कमाये । अपने सिनेमाई रिलीज अवधि के दौरान, 'बर्फी!' ने कुल मिलाकर भारत में रु.. 106 करोड़ अर्जित किये । 'बर्फी!' 2012 की उच्चतम अर्जक फ़िल्मों में से एक है और तीन सप्ताह की सफलता के पश्चात बॉक्स ऑफिस इंडिया ने इस फ़िल्म को "सुपरहिट" घोषित किया । अंतरराष्ट्रीय स्तर पर, 'बर्फी' ने प्रथम सप्ताहांत में लगभग रु.. 12.42 करोड़ कमाये जो राजनीति से अधिक है जो रु.. 11.58 करोड़ – कमाने के साथ रणबीर कपूर की उच्चतम अर्जक फ़िल्म थी । इसके अन्त तक, 'बर्फी!' ने भारत के बाहर $6.25 मिलियन बनाये और 2012 की उच्चतम अर्जक बॉलीवुड फ़िल्मों में से एक रही ।