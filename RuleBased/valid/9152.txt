पूरनचंद जोशी भारत के एक जाने-माने समाजशास्त्री, अर्थशास्त्री और हिन्दी साहित्यकार हैं। उन्होंने भारतीय समाज की समस्याओं, उसके चरित्र एवं उसकी गतिविधियों का आर्थिक दृष्टिकोण से गहन अध्ययन किया है, भारतीय समाज एवं भारतीय अर्थ-व्यवस्था के विभिन्न पहलुओं का विश्लेषण कर प्रस्तुत किए गए उनके निष्कर्ष अत्यंत विचारपूर्ण हैं।
जोशी जी की गणना हम उन गिने-चुने समाज वैज्ञानिकों में कर सकते हैं जो समाज की समस्याओं पर विचार करते समय केवल सैद्धान्तिकज्ञान को ही आधार नहीं बनाते, वरन् व्यावहारिक अनुभव से सम्पृक्त करके अपने अध्ययनों के निष्कर्ष प्रस्तावित करते हैं।
जोशी जी का जन्म 1 मार्च 1928 को वर्तमान उत्तराखंड राज्य के अल्मोड़ा जनपद के ग्राम दिगोली में एक संभ्रांत परिवार में हुआ था। इन्होंने लखनऊ विश्वविद्यालय से समाजशास्त्र एवं अर्थशास्त्र में स्नातकोत्तर किया। 1954 में पी.एच.डी. करने के बाद ये प्राध्यापन कार्य से जुड़े। 1988-89 में वे 'भारतीय मजदूर आर्थिक समाज' के अध्यक्ष चुने गए। अगले ही वर्ष वे 'भारतीय समाजशास्त्रीय समाज' के भी अध्यक्ष बनाये गए। 1990-92 में वे दिल्ली के जवाहरलाल नेहरू विश्वविद्यालय में 'फैलो' के रूप में कार्यरत रहे। कालान्तर में वे 'राष्ट्रीय-नाट्य-विद्यालय' के अध्यक्ष भी बनाए गए। इन्होंने दिल्ली विश्वविद्यालय में विज्ञान शिक्षा केंद्र में अध्यक्ष के रूप में भी अपनी सेवाएं दी। भारत-सरकार ने इन्हें योजना आयोग के एक पैनल के एक सदस्य के रूप में मनोनीत किया।
जोशी जी ने हिंदी तथा अंग्रेजी में अनेक उल्लेखनीय पुस्तकें लिखी हैं- 
रवीन्द्र भारती विश्वविद्यालय, कोलकाता ने समाजशास्व के क्षेत्र में किए गए अभूतपूर्व कार्य के लिए इन्हें डी.लिट. की विशिष्ट उपाधि प्रदान की।
