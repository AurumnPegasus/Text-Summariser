हाइपरटेक्सट कंप्यूटर या किसी इलैक्ट्रॉनिक उपकरण में दिखाई देने वाला टेक्स्ट या पाठ है जिसका कि किसी अन्य पाठ से सन्दर्भ जुड़ा रहता है, ताकि पाठक तुरंत उसतक पहुँच सकें। प्रायः ऐसा करने के लिए उसपर क्लिक किया जाता है या कुंजी दबाई जाती है। चालू पाठ के अलावा टेबलें, आकृतियाँ तथा अन्य प्रदर्शनात्मक युक्तियाँ भी हाइपरटेक्स्ट का काम कर सकती हैं। वर्ल्ड वाइड वेब की संरचना को परिभाषित करने में हाइपरटेक्स्ट मूल अवधारणा रही है। यह इन्टर्नेट पर सूचना साझा करने का एक सुगम और लचीला प्रारूप है।
उपसर्ग हाइपर- ग्रीक मूल के "υπερ-" से आया है, जिसका मतलब है ऊपर या परे। जो कि लिखित पाठ के रेखीय रूप की सीमा को पार करने का प्रतीक है। 1992 में, लेखक टेड नेल्सन, जिन्होंने 1963 में यह शब्द गढ़ा, ने यह लिखा: 
अब तक हाइपरटेक्स्ट शब्द शब्द पाठ शाखायुक्त और प्रतिक्रियाकारी पाठ के लिए आमतौर पर स्वीकृत हो चुका है, लेकिन संगत शब्द हाइपरमीडिया, जिसका मतलब होता है शाखायुक्त और प्रतिक्रियाकारी ग्राफ़िक्स, चलचित्र, ध्वनि बहुत कम प्रयुक्त होता है। इसके बदले वे अजीब सा पद "अन्तःक्रियाकारी मल्टीमीडिया " प्रयोग करते हैं: यह चार शब्दांश बड़ा है और हाइपरटेक्सट के विस्तार के विचार को व्यक्त नहीं करता है।— Nelson, Literary Machines, 1992

इत्यादि।
