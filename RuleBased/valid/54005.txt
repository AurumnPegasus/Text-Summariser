दून केंब्रिज स्कूल, देहरादून में स्थित एक निजी विद्यालय है और भारत के जाने माने विद्यालयों में से एक है। इस विद्यालय की स्थापना श्री डब्लू ची कश्यप द्वारा 1982 में की गई थी और तबसे इस विद्यालय से पढ़कर निकले छात्र आगे चलकर विशिष्ट शिक्षाविद और जनाधिकारी, अभियन्ता, चार्टर्ड अकाउंटेंट और सफ़ल उद्यमी बनें हैं। 
दून केंब्रिज स्कूल, देहरादून में किसी भी धर्म और जाति के लिए कोई भेदभाव नहीं है। इस विद्यालय में समाज के सभी वर्गों के बच्चों को प्रवेश मिलता है। यहाँ शिक्षा का माध्यम अंग्रेज़ी है। अभी यहाँ लगभग 1,700 विद्यार्थी शिक्षा ग्रहण कर रहे हैं और विद्यालय परिसर बहुत बड़ क्षेत्र में फैला हुआ है।
10 वीं के बाद विद्यार्थीयों को - विज्ञान और वाणिज्य - दोनों ही शाखाओं में शिक्षा प्राप्त करने का अवसर मिलता है। दून केंब्रिज में परीक्षाफल 100% रहता है और बहुत से विद्यार्थी विभिन्न विषयों में डिस्टिंशन प्राप्त करते हैं। 10 वीं और 12 वीं की बोर्ड की परीक्षाएँ आई सी एस ई, नई दिल्ली द्वारा आयोजित की जाती हैं और पढ़ाई के अतिरिक्त अन्य गतिविधियों पर भी ध्यान दिया जाता है, जैसे:- वाद-विवाद, खेलकूद, निशानेबाज़ी, स्केटिंग, विज्ञान प्रश्नोत्तरी प्रतियोगिता, नाटक-नृत्य, तैराकी, पहाड़ी चढ़ाई, घुड़सवारी, व्यायामशाला और अन्य साहसिक खेल।
विद्यालय परिसर में एक प्रशासनिक भवन, शैक्षणिक भवन, विज्ञान विषयों और कंप्यूटर की प्रयोगशालाएँ, आवासीय क्षेत्र और बहु उपयोगी भवन हैं।
विद्यालय में बहुत प्रकार की खेल सुविधाएँ हैं जैसे:- फुटबॉल, हॉकी, बॉस्केटबॉल, वॉलीबॉल, बैडमिन्टन, टेबल टैनिस, मुक्केबाजी, थ्रो-बॉल, घुड़सवारी, तैराकी, स्केटिंग और एथलेटिक्स।
विद्यालय में विद्यार्थीयों को पढ़ाई के अतिरिक्त अन्य गतिविधियों में भाग लेने के लिए भी प्रेरित किया जाता है, जैसे:- सामाजिक सम्मेलनों, सार्वजनिक वादन, पुस्तक पाठन सत्र, क्ले मॉडलिंग, हस्तकला, विज्ञान क्लब, नृत्य, संगीत, नाटक-नृत्य, पुस्तकालय क्लब, ललित कला के लिए क्लब, बहस, आदि।
