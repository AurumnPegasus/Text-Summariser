ऍचडी 85512 बी पृथ्वी से 36 प्रकाशवर्ष दूर पाल तारामंडल में स्थित एक बहिर्ग्रह है जो ऍचडी 85512 नामक K-श्रेणी के एक मुख्य अनुक्रम तारे की परिक्रमा कर रहा है। इस ग्रह का द्रव्यमान पृथ्वी के द्रव्यमान का लगभग 3.6 गुना अनुमानित करा गया है, यानि कि यह एक स्थलीय ग्रह है और महापृथ्वी की श्रेणी में आता है। यह अपने तारे के वासयोग्य क्षेत्र में स्थित है और यदि इस बहिर्ग्रह का वायुमंडल है जिसमें 50% से अधिक बादलों का ढकाव है, जो सम्भव है कि इस ग्रह की सतह पर जल द्रवावस्था में उपस्थित हो। वासयोग्य ग्रह सूची के अनुसार यह वासयोग्यता के लिए पाँचवा सबसे अनुकूल ग्रह है।
