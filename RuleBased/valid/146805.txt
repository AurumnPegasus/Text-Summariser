डेरापुर उत्तर प्रदेश राज्य के कानपुर देहात जिले का एक नगर एवं सब- डिवीज़न/ तहसील मुख्यालय है जो वर्ष 2005 में ग्राम पंचायत से नगर पंचायत के अस्तित्व में परिवर्तित हुआ। डेरापुर के नाम के सम्बन्ध में जनश्रुति है कि जब श्रीकृष्ण और वाणासुर के बीच संग्राम हुआ था तब श्रीकृष्ण ने इसी स्थान पर डेरा डाला था।
यह नगर रूरा रेलवे स्टेशन से दक्षिण दिशा में 14 किलोमीटर की दूरी पर सेंगुर नदी के दाहिने तट पर बसा है। यह नगर वर्तमान में सिकंदरा विधान सभा के अंतर्गत आता है।
इस नगर का मुख्य रेलवे स्टेशन रूरा है जहां पर फ़ास्ट और सुपर फ़ास्ट रेलगाडियां उपलब्ध हैं। रूरा से पूर्व की ओर कानपुर, इलाहबाद, लखनऊ, हावड़ा आदि नगरो को जा सकते हैं तथा पश्चिम में इटावा, आगरा, दिल्ली आदि नगरों से जुड़ा हुआ है। दक्षिण दिशा में 6 किलोमीटर की रोड द्वारा स्वर्णिम चतुर्भुज राष्ट्रीय राजमार्ग से जुड़ा हुआ है।
यह शिव मंदिर बीहड़ एवम प्रकृति के सुरम्य वातावरण में एक टीले पर सेंगुर नदी के उत्तर -पूर्व में डेरापुर तहसील मुख्यालय से लगभग 2 किलोमीटर दूर स्थित है। इस कपालेश्वर महादेव मंदिर की विशेषता यह है कि मंदिर के फर्श के मध्य में उत्तर से दक्षिण दिशा की ओर लगभग 1.30 मीटर लंबाई की एक समाधि है और इस समाधि के ऊपर उत्तरी सिरे पर शिव लिंग स्थापित है। शिव लिंग के उत्तर में 0.40 मीटर दूरी पर नंदी विराजमान हैं। इस टीले की खुदाई में समाधि के ऊपर शिव लिंग प्राप्त होने पर वर्ष 1893 में इस मंदिर का निर्माण हुआ था। यह मंदिर शैव भक्तों की आस्था का केंद्र है। श्रावण मास में प्रत्येक सोमवार को यहां जनसैलाब उमड़ पड़ता है।
गलुआपुर इण्टर कॉलेज
गुढा देवी श्याम बिहारी डिग्री कॉलेज
डिजाइन
Holi -होली के रंग
Derapur
