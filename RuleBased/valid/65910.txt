पंजशीर अफ़्ग़ानिस्तान का एक प्रांत है जो उस देश के पूर्व में स्थित है। इस प्रान्त का क्षेत्रफल 3,610 वर्ग किमी है और इसकी आबादी सन् 2009 में लगभग 1.4 लाख अनुमानित की गई थी। इस प्रान्त की राजधानी बाज़ारक शहर है। यहाँ के ज़्यादातर लोग फ़ारसी बोलने वाले ताजिक लोग हैं। पंजशीर प्रान्त में मशहूर पंजशीर वादी आती है और इसे अप्रैल 2004 में परवान प्रान्त को बांटकर बनाया गया था।
'शीर' शब्द वही है जो हिन्दी में 'शेर' के रूप से जाना जाता है, हालांकि फ़ारसी में इसका अर्थ 'सिंह' होता है जबकि हिन्दी में इसका अर्थ 'बाघ' होता है। 'पंजशीर' का मतलब 'पाँच सिंह' है। यह नाम पाँच भाईयों के सम्मान में रखा गया है जिन्होनें 10वीं शताब्दी ईसवी में महमूद ग़ज़नी ले लिए यहाँ एक दुर्गम नदी पर बाँध डाला था।
