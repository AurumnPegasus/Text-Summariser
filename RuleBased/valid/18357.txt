चेरूकुरी रामोजी राव रामोजी राव के नाम से जाने जाते हैं। रामोजी का जन्म 16 नवम्बर 1936 को आंध्रप्रदेश के कृष्णा जिले में एक मध्यमवर्गीय कृषक परिवार में हुआ। रामोजी राव आज देश के जाने माने-माने व्यवसायी और मीडिया महारथी हैं। रामोजी राव को भारत का रुपर्ट मर्डोक कहा जाता है। वे रामोजी ग्रुप के चैयरमैन है। रामोजी ग्रुप में दुनिया का सबसे बड़ा फिल्म स्टूडियों रामोजी फिल्म सिटी, मार्गदर्शी चिटफंड, ईनाडू तेलुगु अखबार, ईटीवी नेटवर्क, प्रिया फूड्स, डॉल्फिन हॉटल्स, उषाकिरण मूवीज आदि शामिल है। रामोजी ग्रुप का मुख्यालय हैदराबाद में स्थित है। रामोजी राव के पुत्र सुमन ईटीवी के मुख्य कार्यकारी अधिकारी हैं।
रामोजी फिल्म सिटी हैदराबाद के मुख्य शहर से पच्चीस किलोमीटर पूर्व हयातनगर के निकट विजयवाड़ा रोड पर स्थित है। यह देशी-विदेशी फिल्मकारों और पर्यटकों के बीच समान रूप से लोकप्रिय है। हर वर्ष करीब दस लाख पर्यटक यहां पर्यटन के लिए आते हैं. सदाबहार उद्यान, कृत्रिम फव्वारे, शानदार होटल्स, मनोरंजन केंद्र आदि रामोजी फिल्म सिटी की खास विशेषता है। रामोजी फिल्म सिटी में एक साथ बीस विदेशी फिल्मों और चालीस देशी फिल्मों की शूटिंग की जा सकती है। यहां 47 साउंड स्टेज हैं। साथ ही, हवाई अड्डा, रेलवे स्टेशन, आलीशान इमारतें, सेट्स निर्माण के लिए कलाकार और अन्य तमाम तरह की सुविधाएं मौजूद है। रामोजी फिल्म सिटी के बारे में कहा जाता है कि स्क्रिप्ट लेकर आइये और फिल्म प्रिंट लेकर जाइए। यानी फिल्म प्री-प्रोडक्शन, प्रोडक्शन और पोस्ट-प्रोडक्शन की तमाम सुविधाएं एक जगह मौजूद हैं।
ब्लैक स्टोन के साथ 2200 करोड़ रुपये में 26 प्रतिशत हिस्सेदारी का समझौता हुआ, लेकिन इसके सूचना प्रसारण मंत्रालय की अनुमति मिलनी बाकी है।
