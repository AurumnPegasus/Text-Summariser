हीनश्वान या कैनिस माइनर एक तारामंडल है जो अंतर्राष्ट्रीय खगोलीय संघ द्वारा जारी की गई 88 तारामंडलों की सूची में शामिल है। दूसरी शताब्दी ईसवी में टॉलमी ने जिन 48 तारामंडलों की सूची बनाई थी यह उनमें भी शामिल था। पुरानी खगोलशास्त्रिय पुस्तकों में इसे और महाश्वान तारामंडल को अक्सर शिकारी तारामंडल के शिकारी के पीछे चलते हुए दो कुत्तों के रूप में दर्शाया जाता था। रात के आसमान का सातवा सब से रोशन तारा, प्रोसीयन, भी इसमें शामिल है।
अंग्रेज़ी में हीनश्वान तारामंडल को "कैनिस माइनर कॉन्स्टॅलेशन" कहा जाता है। फ़ारसी में इसे "सग कूचक" कहा जाता है। अरबी में इसे "अल-कल्ब अल-असग़र" कहा जाता है।
