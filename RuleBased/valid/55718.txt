सिम्बाद हमारे सौर मंडल के बाहर पायी गयी खगोलीय वस्तुओं का एक कोष है। इसकी देख-रेख फ्रांस में स्थित "स्त्रासबूर्ग खगोलीय जानकारी केंद्र" करता है। 14 जून 2007 तक इस कोष में 38,24,195 वस्तुएँ दर्ज थीं जिनके लिए 1,12,00,795 नाम भी दर्ज थे। इस केंद्र के योगदान को पहचानते हुए एक क्षुद्रग्रह का नाम इसके ऊपर "4692 सिम्बाद" रखा गया।
सिम्बाद का पूरा रूप "Set of Identifications, Measurements, and Bibliography for Astronomical Data" है, यानि "खगोलीय जानकारी के लिए पहचान, माप और सन्दर्भों का कोष"।
