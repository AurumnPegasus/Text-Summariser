अंतिम घंटी, जिसे रूसी भाषा में पोसलेदन्यी ज़्वोनोक​ कहते हैं, रूस और भूतपूर्व सोवियत संघ से उत्पन्न होने वाले अन्य देशों के विद्यालयों में एक ख़ुशी मानाने का समारोह होता है जो आध्यात्मिक वर्ष के अंत में पढ़ाई ख़त्म होने पर लेकिन इम्तिहानों के शुरू होने से पहले आयोजित किया जाता है। आमतौर पर यह हर साल 25 मई को मनाया जाता है। जो विद्यार्थी विद्यालय से उत्तीर्ण होकर उसे छोड़ने वाले होते हैं वे अपनी स्कूल की वर्दियों में या फिर औपचारिक अच्छे वस्त्रों में बनठन कर समारोह में हिस्सा लेते हैं। 1990 के दशक से लड़कियों के लिए सोवियत-शैली की स्कूली वर्दियाँ पहनकर आना प्रथा बन गयी है और वे अक्सर सफ़ेद तहबन्द पहने और बालों में सफ़ेद फ़ीते बांधे आती हैं।
इस समारोह में इन विद्यार्थियों के लिए पहली कक्षा के किसी बच्चे द्वारा यादगार के लिए एक अंतिम बार स्कूल की घंटी बजाई जाती है। अक्सर यह विद्यालय की सबसे छोटी बच्ची होती है जिसे विद्यालय से उत्तीर्ण होने वाला सबसे बड़ा लड़का अपनी गोद में उठाकर घंटी तक ले जाता है।
