स्तोरगातां ऊमेओ की 4 किलोमीटर लंबी एक गली है। यह ऊमे नदी के उत्तरी क्षेत्र में शहर के मुख्य क्षेत्रों में से गुजरती है।
स्तोरगातां के ऊपर ऊमेओ नगरपालिका की कई ऐतिहासिक इमारतें और शहर के पांच मुख्य पार्क स्थित है। इस गली से हर रोज़ औसतन 8,900 वाहन गुजरते हैं ।
जब 1622 में ऊमेओ की स्थापना हुई थी तो ऊमे नदी के उत्तरी हिस्से में नदी के समानांतर दो गलियाँ बनाई गई और पांच गलियाँ नदी तक पहुंचने के लिए बनाई गई। दक्षिण वाली लंबी गली शहर से बाहर निकलकर स्टाकहोम और तोर्नियो तक पहुंचती थी।
1780 में स्तोरगातां की फर्शबंदी की गई और 1782 में इसके उपर स्थित घरों को नंबर दिए गये क्योंकि यह फैसला हुआ कि ऊमेओ शहर के सारे घरों को नंबर दिए जायेंगे। यह नंबर एक लकड़ी के तख्ते पर लिखकर सारे घरों के बाहर लगाए गये।
1864 में शहर का एक नया नक्शा बनाया गया जो 1852 के बाद बने निकोलसताद से प्रभावित था।
