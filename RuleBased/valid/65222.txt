 संरचनावादी आलोचना साहित्य का संरचनावादी भाषा विज्ञान के मूल्यो के आधार पर विश्लेषण करने वाली आलोचना है। रोमन जैकोबसन और क्लॉड लेवी स्ट्राउस आदि संरचनावादी आलोचना पद्धति के प्रमुख आलोचकों में शामिल हैं। यह आलोचना विधि एक बड़े आंदोलन का हिस्सा है। इसमें साहित्य के पाठ के अर्थ को समझने के बजाय उससे पाठक के अर्थ ग्रहण करने की प्रक्रिया को समझने की चेष्टा की जाती है। रोलँड बार्त्स, गेरार्ड जेनेट्ट और जूलीया क्रिस्तेवा आदि ने इस आलोचना को महत्वपूर्ण आलोचना पद्धति के रूप में स्थापित कर दिया।
संरचनावाद इस सोच से असहमत है कि साहित्य, लेखक और पाठक के बीच संचार की एक विधि है। इस विचार में एक साहित्यिक "कृति" एक "पाठ" बन जाती है। लेखन की विधि साहित्यिक परंपराओं के 'कोड' मैं एक नाटक कि तरह गठित हैं। इन कारणों से वास्तविकता का भ्रम तो उत्तपन्न होता है परंतु इनमे कोई सच्चाई मूल्य नहीं है। इसके बजाय यह माना जाता है कि मानव के सचेत 'स्वयं' का निर्माण भाषा प्रणाली से ही हुआ है। मानव का मस्तिष्क में भाषा सम्मेलन के नियम हमेशा से मौजूद रहे हैं और यही नियम एक पाठ मैं मौजूद पाए जाते हैं। इन पर लेखक का कोई नियंत्रण नहीं होता। रोलँड बार्त्स ने इस संदर्भ में घोषणा की कि- "लेखक मर चुका है।संरचनावादी आलोचना लेखक के बजाय पाठक को मुख्य संचालक प्रमाणित करती है, इस कारण एक उद्देश्यपूर्ण, भावुक पाठक को अव्येक्तिक पठन का कार्य सौंपा जाता है। इस तरह पाठक द्वारा पढ़े गये पाठ का कोई स्पष्ट अर्थ नहीं है बल्कि वह एक लेखन की विधि है जिसे 'ecriture' कहते हैं।
संरचनावादी आलोचना पद्धति की शुरुआत सांस्कृतिक मनोविज्ञानिक क्लॉड लेवी स्ट्राउस ने की। स्ट्राउस ने संरचनावाद के तरीके का प्रयोग पौराणिक कहानियों तथा पारिवारिक संबंधों और अन्य सांस्कृतिक घटनाओं को समझने के लिए किया। अपने प्रारंभिक दौर में संरचनावाद ने सामाजिक और सांस्कृतिक प्रथाओं को जोड़कर साहित्यिक ग्रंथों, विग्यापनों तथा सामाजिक मरियादा का निष्पक्ष विवरण करने का प्रयत्न किया। इस तर्क के अनुसार सभी सामाजिक एवं सांस्कृतिक प्रक्रियाएं, चिन्हों का समुच्चय हैं। हर संप्रदाए इन चिन्हों को अपने सांप्रदायिक मूल्यों के अनुसार समझता है। संरचनावादी आलोचक इन सामाजिक प्रक्रियाओं और चिन्हों के संबंध को समझने, तथा उसके नियमों को स्पष्ट करने की चेष्ता करते हैं।
