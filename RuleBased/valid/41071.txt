एन्नाक्कल चांडी जॉर्ज सुदर्शन  टेक्सास विश्वविद्यालय, ऑस्टिन में प्रोफेसर, लेखक और भारतीय वैज्ञानिक थे।
जॉर्ज सुदर्शन का भारत में केरल राज्य के कोट्टायम जिले के पल्लम नामक ग्राम में जन्म सैंट थॉमस क्रिस्टिंस परिवार में हुआ था। एक ईसाई परिवार में पालन पोषण के बावजूद उन्होनें धर्म छोड़ कर और वेदान्ती बन गये तथा एक सर्वात्मवादी बने। उन्होनें धर्म छोड़ने का कारण चर्च का भगवान के प्रति दर्शन और चर्च में आध्यात्मिक अनुभव की कमी जैसे कारणों से असहमति का उल्लेख किया।
उनकी प्रारम्भिक शिक्षा सीएमएस कॉलेज कोट्टायम में हुई, और मद्रास क्रिश्चियन कॉलेज से 1951 में अपनी स्नातक की पढ़ाई पूर्ण की। उन्होनें 1952 में मद्रास विश्वविद्यालय से स्नातकोत्तर किया। उसके बाद वे टाटा मूलभूत अनुसंधान संस्थान संस्थान में चले गए जहाँ उन्होनें कुछ समय के लिए होमी भाभा व अन्यों के साथ कार्य किया। 	तत्पश्चात वे रोचेस्टर विश्वविद्यालय, न्यूयॉर्क चले गए जहाँ उन्होंने रॉबर्ट मर्शक के साथ स्नातक छात्र के रूप में कार्य किया। 1958 में उन्होंने रोचेस्टर विश्वविद्यालय से पीएचडी की उपाद्धि प्राप्त की। उसके पश्चात पोस्ट डॉक्टरेट के रूप में जुलियन श्विंगर के साथ काम करने के लिए हार्वर्ड विश्वविद्यालय चले गए।

