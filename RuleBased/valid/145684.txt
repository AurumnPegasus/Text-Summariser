गुईडीबाल्डो डि मोंटेफेल्ट्रो का चित्र इटली के पुनर्जागरण काल के चित्रकार राफेल द्वारा लगभग 1506 में बनाया गया था। फिलहाल यह चित्र उफ़िज़ी संग्रहालय, फ्लोरेंस में लगा हुआ है। इसमें अर्बिनो के ड्यूक गुईडीबाल्डो डि मोंटेफेल्ट्रो का चित्रण किया गया है।
यह चित्र सम्भवत: अर्बिनो के ड्युकल संग्रह का हिस्सा था जिसे 1635 में विट्टोरिया डेला रोवेरे के दहेज में फ्लोरेंस लाया गया था।इसका पहला उल्लेख 1623 में पेसारो के ड्यूकल महल के संग्रहालयों में मिलता है।
1905 में इसे राफेल द्वारा निर्मित माना गया। इसके पहले इसे फ्रांसिस्को फ्रांसिया और सेसारे टमारोक्कियो द्वारा निर्मित माना जाता था।
