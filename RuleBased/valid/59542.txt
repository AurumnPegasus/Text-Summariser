खरता तिब्बत के शिगात्से विभाग का एक क्षेत्र है जो एवरेस्ट पर्वत से पूर्व में स्थित है और खरता घाटी व कामा घाटी पर केन्द्रित है। 40 किमी लम्बी खरता घाटी ल्हाग्बा ला नामक कोल से आरम्भ होती है, जहाँ से खरता हिमानी शुरु होती है जो पिघलकर खरता चु बन जाती है। यह नदी आगे चलकर फुंग चु नदी को जुड़ती है। दक्षिण में कामा घाटी एवरेस्ट पर्वत के कंगशुंग मुख से निकलने वाली कंगशुंग हिमानी से आरम्भ होती है और कामा चु भी दक्षिणपूर्व जाकर फुंग चु में विलय होती है। खरता घाटी के एक छोर पर खरताफु पर्वत स्थित है जो विश्व का 102वाँ सर्वोच्च पर्वत है।
