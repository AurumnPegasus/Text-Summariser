1959 में स्थापित गैलापागोस राष्ट्रीय उद्यान, ईक्वाडोर का पहला राष्ट्रीय उद्यान है। ईक्वाडोर की सरकार ने गैलापागोस के भूमि क्षेत्र का 97% हिस्सा देश के इस पहले राष्ट्रीय उद्यान के लिए नामित किया है जबकि, शेष 3% सांताक्रूज़, सैन क्रिस्टोबाल, फ्लोरियाना और ईसाबेला के वासित क्षेत्रों के बीच वितरित किया है।
गैलापागोस राष्ट्रीय उद्यान सेवा ने 1971 में उद्यान के पहले अधीक्षक, 2 अधिकारियों और 6 उद्यान रेंजरों को सांताक्रूज़ द्वीप पर नियुक्त किया था। 1974 में गैलापागोस राष्ट्रीय उद्यान सेवा ने, 1973 में जारी जैविक संरचना के अनुसार अपनी पहली प्रबंधन योजना शुरु की जिसके अंतर्गत उद्यान के लिए एक अधीक्षक, 2 संरक्षण अधिकारी और 40 उद्यान रेंजरों को प्रबंधन के उद्देश्यों के लिए नियुक्त किया गया।
1979 में यूनेस्को ने गैलापागोस द्वीपसमूह को मानवता हेतु प्राकृतिक धरोहर घोषित किया और उद्यान सेवा को इसके अधीक्षक के माध्यम से स्थायी उद्यान संरक्षण और द्वीपों की रखवाली का उत्तरदायित्व दिया।
गैलापागोस समुद्री संरक्षित क्षेत्र की स्थापना 1986 में की गयी। इसी वर्ष गैलापागोस राष्ट्रीय उद्यान को इसकी अनूठी वैज्ञानिक और शैक्षिक विशेषताओं के कारण, संरक्षित जैवमंडलों की सूची में शामिल किया गया। 2007 में, यूनेस्को ने गैलापागोस राष्ट्रीय उद्यान को खतरे में पड़ी विश्व धरोहरों की सूची में शामिल किया। 
निर्देशांक: 0°49′N 91°0′W / 0.817°N 91.000°W / 0.817; -91.000
