सुशील कोईराला

सुशील कोईराला नेपाल के प्रधानमंत्री रह चुके हैं। वे नेपाल के वरिष्ठ राजनीतिज्ञ तथा लोकतान्त्रिक योद्धा है तथा नेपाली कांग्रेस पार्टी के सभापति है। 10 फ़रवरी 2014 को राष्ट्रपति ने उन्हें प्रधानमंत्री पद की शपथ दिलाई। वे नेपाल के 37वें तथा वर्ष 2008 में राजशाही खत्म होने के बाद छठे प्रधानमंत्री रहे। अक्टूबर 2015 में नया संविधान लागू होने के पश्चात चुनाव में उन्हें खड्ग प्रसाद शर्मा ओली के हाथों हार का सामना करना पड़ा। 
सुशील कोइराला का जन्म पिता बोधप्रसाद व माता कुमुदिनी के ज्येष्ठ सुपुत्र के रूप में विराटनगरमे सन् 1939 में हुआ। वे अविवाहित हैं। वे नेपाल के पूर्व प्रधानमंत्री गिरिजा प्रसाद कोईराला के कजिन हैं। 
सन 1960 में तत्कालीन राजा ने संविधान भंग कर कई राजनीतिक लोगों को जेल में डाल दिया था, इसमें उनके कई रिश्तेदार भी शामिल थे। वह भारत आ गए और उन्होंने वहाँ लगभग 16 साल गुजारे। इस दौरान वे 6 साल भारत और नेपाल की जेलों में भी रहे।
वी पी कोइराला की प्रजातान्त्रिक समाजवादी धारा से प्रेरित होकर सन् 1950 से इन्होने राजनीति में प्रवेश किया। सन 1955 में वे नेपाली कांग्रेस से जुड़े। 1961 में राजा महेन्द्र द्वारा प्रजातन्त्र का हरण होने के बाद वे 16 साल भारत में प्रवास में रहे। वहीँ से नेपाली काँग्रेस के मुखपत्र तरुण का सम्पादन किया। नेपाल और भारत में उन्होंने लगभग 6 साल राजनैतिक बन्दी का जीवन गुजारा। 1980 में वे नेपाली काँग्रेस के केन्द्रीय सदस्य बने। 1981 के जनमत संग्रह में वे बहुदलीय प्रजातन्त्र के अभियान में शामिल रहे। वे 1986 सत्याग्रह और 1989 की ऐतिहासिक जनआन्दोलन 1 में सक्रियरूप से शामिल थे।
सन् 2010 सितंबर 22 को काठमांडू में हुई 12 वें महाधिवेशन में वे नेपाली काँग्रेस के सभापति चुने गए। 
पाँच दशक राजनीति में गुजारने वाले कोइराला ने कई बार बने कांग्रेस नेतृत्व वाली सरकार के मन्त्री पद अस्वीकार किए हैं। समकालीन नेताओं में कोइराला की जीवनशैली को ज्यादा ही सादगीपूर्ण माना जाता हैं।
2013 में हुए चुनाव में नेपाली कांग्रेस 194 सांसदों के साथ सबसे बड़ी पार्टी के रूप में उभरी जबकि 173 सदस्यों के साथ सीपीएन-यूएमएल संसद में दूसरी सबसे बड़ी पार्टी बनी। नेपाली कांग्रेस के साथ छह सूत्री समझौता करने के बाद सीपीएन-यूएमएल की स्थायी समिति ने प्रधानमंत्री पद के लिए कोइराला का समर्थन किया। छह सूत्री समझौते के तहत दोनों पार्टियां एक साल के भीतर नया संविधान लागू करने और नए संविधान को मंजूरी देने के बाद इसके अध्यक्ष, उपाध्यक्ष और चेयरमैन के पदों के लिए चुनाव कराने पर सहमत हुईं।
इनके प्रधानमंत्रित्व काल में नेपाल में 20 सितंबर 2015 को नया संविधान लागू हो गया। 
प्रथम बार नेपाल में लोकतान्त्रिक संविधान लागू होने के बाद अक्टूबर 2015 में प्रानमंत्री पद के लिए हुए चुनाव में वे सी पी एन -यू एम एल के उम्मीदवार के पी शर्मा ओली से चुनाव हार गए। ओली को 14 राजनीतिक दलों के 321 सांसदों और एक निर्दलीय संसद का समर्थन प्राप्त था। इस निर्वाचन में ओली को 598 और सुशील कोइराला को 338 मत प्राप्त हुए। 
विसं 2072 माघ 25,अथवा 9 फरवरी सन् 2016 की रात 12 बजकर 50 मिनट मध्यरात में काठमांडू महाराजगंज स्थित उनके निवास में कोइरालाका निधन हुआ था। कुछ दिनों से सामान्य बुखार के कारण अस्वस्थ हुए कोइराला चिकित्सकों के अनुसार निमोनिया के कारण आकस्मिक निधन हुआ। 
 दामोदर पाण्डे · रणबहादुर शाह · भीमसेन थापा · राणा जंग पाण्डे · रंग नाथ पौडयाल · पुष्कर शाह · चौतरिया फत्तेजंग शाह · माथवरसिंह थापा ·  जंगबहादुर राणा · बमबहादुर कुंवर राणा · कृष्ण बहादुर कुंवर राणा · जंगबहादुर · रणोद्दिप सिँह बहादुर राणा · वीर सम्शेर जङ्गबहादुर राणा · देव सम्शेर जङ्गबहादुर राणा · चन्द्र सम्शेर जङ्गबहादुर राणा · भीम सम्शेर जङ्गबहादुर राणा · जुद्ध सम्शेर जङ्गबहादुर राणा · पद्म सम्शेर जङ्गबहादुर राणा · मोहन सम्शेर जङ्गबहादुर राणा · मातृकाप्रसाद कोइराला · टंकप्रसाद आचार्य · कुँवर इन्द्रजित सिंह · सुवर्ण सम्शेर राणा · विश्वेश्वर प्रसाद कोइराला · तुलसी गिरी · सूर्यबहादुर थापा · कीर्ती निधि बिष्ट · नगेन्द्रप्रसाद रिजाल · लोकेन्द्र बहादुर चन्द · नगेन्द्रप्रसाद रिजाल · मरिचमान सिंह श्रेष्ठ · कृष्णप्रसाद भट्टराई · गिरिजा प्रसाद कोइराला · मन मोहन अधिकारी · शेर बहादुर देउबा · पुष्पकमल दहल · माधव कुमार नेपाल · झलनाथ खनाल • बाबुराम भट्टराई • खिलराज रेग्मी • सुशील कोइराला • खड्ग प्रसाद शर्मा ओली 
