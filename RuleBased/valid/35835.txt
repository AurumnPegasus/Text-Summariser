महायान बौद्ध धर्म, कान्फुसियसवाद तथा ताओवाद वियतनाम के प्राचीन काल से चले आ रहे धर्म रहे हैं। नवीनतम आंकड़ों के अनुसार वर्तमान समय में अधिकांश वियतनामी बौद्ध एवं देशी धर्म को मानते हैं जिसमें स्थानीय आत्माओं, देवताओं एवं देवी माँ की पूजा की जाती है। 1980 के बाद से देशी धर्म पुनर्जीवित हो चले हैं। यहां सर्वाधिक संख्या बौद्ध धर्म को मानने वालों की है जो लगभग 85% है। लगभग 8 प्रतिशत लोग ईसाई हैं।
