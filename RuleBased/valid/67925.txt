जसलीन कौर रॉयल एक स्वतंत्र भारतीय गायिका, गीतकार और संगीतकार हैं जो पंजाबी, हिंदी और अंग्रेजी में गाने गाती हैं।
उन्होंने एमटीवी वीडियो म्यूजिक अवार्ड्स इंडिया 2013 में बेस्ट इंडी सॉन्ग के लिए एक पुरस्कार जीता। उन्हें यह पुरस्कार, उनके पहले गीत "पांचा हो जाव" के लिए मिला जो शिव कुमार बटालवी द्वारा एक कविता पर आधारित है।
उन्होंने अपने गाने "प्रीत" से सितम्बर 2014 में बॉलीवुड में प्रवेश किया जो कि फ़िल्म खूबसूरत से था। इसे स्नेहा खानवलकर द्वारा संगीत दिया गया तथा अमिताभ भट्टाचार्य द्वारा लिखा गया था।
कौर ने अपनी स्कूली शिक्षा सेक्रेड हार्ट कॉन्वेंट स्कूल, लुधियाना से पूरी की और बाद में आगे की पढ़ाई के लिए नई दिल्ली चली गई। दिल्ली में, उन्होंने हिंदू कॉलेज, नई दिल्ली से बी. कॉम होनर्स किया।
