सौम्या स्वामीनाथन ने एक भारतीय बाल रोग विशेषज्ञ और नैदानिक वैज्ञानिक हैं जो कि तपेदिक पर अपने काम के लिए जानी जाती हैं। वह वर्तमान में स्वास्थ्य अनुसंधान विभाग - स्वास्थ्य मंत्रालय और परिवार कल्याण, भारत सरकार, में सचिव के रूप में तैनात हैं और भारतीय चिकित्सा अनुसंधान परिषद की महानिदेशक हैं जो की जैविक चिकित्सा अनुसंधान को भारत में निर्माण, समन्वय और बढ़ावा देने के लिए सर्वोच्च संसथान हैं।
उन्होंने अपनी डाक्टरी की पढाई सशस्त्र बल मेडिकल कॉलेज, एमडी, एम्स से और इसके साथ-साथ, राष्ट्रीय परीक्षा बोर्ड से राष्ट्रीय बोर्ड के डिप्लोमेट किया। उन्होंने बाद में पोस्ट डॉक्टरेट बाल चिकित्सा पल्मोनोलॉजी में बच्चों के अस्पताल, लॉस एंजिल्स, दक्षिणी कैलिफोर्निया विश्वविद्यालय के केस्क स्कूल से की।
सौम्या स्वामीनाथन " हरित क्रांति के भारतीय पिता", एम एस स्वामीनाथन और भारतीय शिक्षाविद मीना स्वामीनाथन की बेटी है। सौम्या के दो भाई बहन हैं, मधुरा स्वामीनाथन, जो कि भारतीय सांख्यिकीय संस्थान, कोलकाता में अर्थशास्त्र की प्रोफेसर हैं और नित्या स्वामीनाथन, यूनिवर्सिटी ऑफ ईस्ट एंग्लिया में "लैंगिक विश्लेषण" और विकास के एक वरिष्ठ व्याख्याता हैं।
