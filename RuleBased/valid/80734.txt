मार्सैय फ्रांस का दूसरा सबसे बड़ा नगर है। इस नगर की जनसंख्या 8 लाख है और वृहद्तर मार्सेय की जनसंख्या 15 लाख है।
फिनिसियन इस क्षेत्र में बसने वाले प्रथम लोग थे और उन्होंने इस क्षेत्र को मासिलिया कहा। वे ईसा से 600 वर्ष पूर्व यहाँ बसे थे। उन्होंने सफलतापूर्वक इस नगर को बसाया। फिनिसियन लोग बहुत सफल लोग थे और उनके समय में यह नगर एक प्रमुख व्यापारिक केन्द्र बना। वे ही प्रथम लोग थे जिन्होंने पश्विमी यूरोप में प्रथम सीवर प्रणाली विकसित की थी।
1218 में इस नगर को स्वायत्ता प्रदान हुई। 1347 में फ्रांस में प्लेग नामक बीमारी आई जो इस क्षेत्र में भी फैली।
द्वितीय विश्व युद्ध के दौरान नवंबर 1942 से अगस्त 1944 तक जर्मनों ने इस नगर पर आधिपत्य कर लिया और बहुत से बन्दरगाह नष्ट कर दिए। बाद में हुई खुदाईयों से क्वै दु पोर्ट और रु कैसेर नामक बन्दरगाहों के अवशेष मिले।
ओलम्पीक मार्सेय नगर की फुटबॉल टीम है। यह क्लब फ़्रांसीसी फुटबॉल में एतिहासिक रूप से सबसे बड़े क्लबों में से एक रहा है। ओलम्पीक मार्सेय प्रथम लीग में है और इसकी स्थापना 1899 में की गई थी। यह क्लब घरेलू मैच वेलोद्रोम स्टेडियम में खेलता है जिसकी दर्शक क्षमता 60,031 की है।
एयर फ्रांस की उड़ाने इस नगर को पैरिस से होते हुए कोपनहेगन से जोडती हैं।
