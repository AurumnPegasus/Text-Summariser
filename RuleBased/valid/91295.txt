राजकुमार अछौबा सिंह  एक भारतीय शास्त्रीय नर्तक और शिक्षक हैं जिन्हें मणिपुरी नृत्य रूप रास और लाई हरोबा पर उनके विद्वत्ता के लिए जाना जाता है। उन्हे मणिपुरी संस्कृति पर कई किताबों और लेखों का श्रेय दिया जाता है। वह जवाहरलाल नेहरू मणिपुर नृत्य अकादमी, इम्फाल के पूर्व प्रधानाध्यापक हैं। वह रास और लाई हरोबा में पोस्ट ग्रेजुएट डिग्री धारक हैं। वह सरकारी नृत्य कॉलेज, इंफाल में एक अतिथि शिक्षक भी रहे हैं। उन्हें भारत सरकार द्वारा 2010 में, देश के चौथे उच्चतम भारतीय नागरिक पुरस्कार पद्म श्री से सम्मानित किया गया था। वह मणिपुर राज्य पुरस्कार के भी प्राप्तकर्ता हैं।
