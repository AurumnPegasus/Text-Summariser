मलावी झील या न्यासा झील महान अफ़्रीकी झीलों में से एक है और पूर्वी अफ़्रीकी दरार की दक्षिणतम झील है। यह मलावी, मोज़ाम्बीक और तान्ज़ानिया के बीच स्थित है। यह अफ़्रीका की तीसरी सबसे बड़ी और दूसरी सबसे गहरी झील है। यह पूरे विश्व की नौवीं सबसे बड़ी झील है। कुछ स्रोतों के अनुसार इस झील में दुनिया की किसी भी अन्य झील से ज़्यादा मछलियों की जातियाँ रहती हैं। यहाँ 1,000 से अधिक तो सिर्फ़ सिक्लिडों की ही जातियाँ रहती है। 10 जून 2011 को मोज़ाम्बीक ने इसे संरक्षित क्षेत्र धोषित कर दिया।
