कैरोलिना मारिया मारिन मार्टिन स्पेनी: Carolina María Marín Martín स्पेन की तरफ से खेलने वाली विश्व की शीर्ष महिला बैडमिंटन खिलाड़ियों में से एक हैं। विश्व में शीर्ष वरीयता वाली मारिन अगस्त 2016 में रियो ओलम्पिक का महिला एकल श्रेणी स्वर्ण पदक जीतने वाली पहली गैर एशियाई खिलाड़ी हैं। इसके पहले वह विश्व बैडमिंटन संघ की तरफ से शीर्ष वरीयता से भी नवाज़ी जा चुकी हैं। वो महिला एकल प्रतियोगिताओं में 2014 और 2015 में विश्व विजयी रह चुकी हैं।
कैरोलिना ने बैडमिंटन खेलने की शुरुवात हुवेला में IES ला ऑर्डेन बैडमिंटन क्लब की तरफ से खेलने से की। 2009 में स्पेन की तरफ से पहले 2009 यूरोपिय कनिष्ठ बैडमिंटन प्रतियोगिताएँ रजत पदक और 2009 यूरोपिय अंडर17 बैडमिंटन प्रतियोगिताएँ में स्वर्ण पदकजीतने वाली पहली बैडमिंटन खिलाड़ी बनीं। 
कैरोलिना ने 2013 में इंडियन बैडमिंटन लीग के पहले संस्करण में बैंगलोर की बंगा बीट्स की तरफ से हिस्सा लिया।
2013 लंदन ग्रैंड प्रिक्स गोल्ड प्रतियोगिता जीतकर वह कोई भी ग्रैंड प्रिक्स गोल्ड खिताब जीतने वाली पहली स्पेनी बैडमिंटन खिलाड़ी बनीं।
31 अगस्त 2014 को मारिन ने बीडब्ल्युएफ बैडमिंटन प्रतियोगिता के महिला एकल फाइनल मुकाबले में चीन की शीर्ष खिलाड़ी ली झुइरुई को हराकर कोई वैश्विक बैडमिंटन खिताब जीतने वाली पहली स्पेनी और 1977 में लेन कोप्पेन व 1999 में कैमिला मार्टिन के बाद तीसरी यूरोपीय महिला खिलाड़ी बनीं। सिर्फ 21 वर्ष की आयु में कोई विश्व स्तरीय बैडमिंटन प्रतियोगिता जीतने वाली वो पहली यूरोपीय महिला भी बन गईं। 
8 मार्च 2015 को फाइनल में साइना नेहवाल को हराके उन्होंने ऑल इंग्लैंड बैडमिंटन प्रतियोगिता जीतकर अपना पहला सुपर सीरीज़ प्रीमियर खिताब जीता। इस खिताब ने उन्हें विश्व में चौथी वरीयता दिला दी।
योनेक्स सनराइज़ इंडिया ओपेन सुपर सीरीज़ में उनके पास ली झुइरुई को अपद्स्थ करके विश्व नंबर 1 बनने का मौका था लेकिन सेमी फाइनल में एक करीबी मुकाबले में थाइलैंड की रत्चानोक इंथेनॉन से हारकर वो ऐसा ना कर सकीं। 2 अप्रैल 2015 को उन्हें अपने कैरियर की सर्वश्रेष्ठ वरीयता 2 मिली।
5 अप्रैल 2015 को कैरोलिना मारिन ने 2015 मलेशियाई ओपेन में ओलम्पिक स्वर्ण विजेता ली झुइरुई को हराकर लगातार दूसरा सुपर सीरीज़ प्रीमियर खिताब अपने नाम किया।
16 अगस्त 2015 को कैरोलिना मारिन ने भारत की साइना नेहवाल को हराकर कैरियर का दूसरा बीडब्ल्युएफ विश्व खिताब जीता।
19 अगस्त 2016 को अपने जीवन के सबसे महत्वपूर्ण खिताबी मुकाबले में भारत की पी0वी0 सिंधु को 19-21, 21-12, 21-15 से हराकर मारिन ने रियो ओलम्पिक का स्वर्ण पदक जीता। ऐसा करने वाली वो पहली स्पेनी और गैर एशियाई महिला खिलाड़ी बन गईं। 2016 से पहले के बैडमिंटन स्पर्घा के सभी ओलम्पिक स्वर्ण पदक एशियाई महिलाओं ने ही जीते थे।
विश्व सुपर सीरीज़ फाइनलिस्टों, वैश्विक प्रतियोगिताओं में सेमीफाईनलिस्टों व ओलम्पिक क़्वार्टर फ़ाइनलिस्टों व सभी ओलम्पिक महिला एकल विरोधियों के खिलाफ प्रदर्शन
साँचा:शीर्ष दस बैडमिंटन खिलाड़ी
