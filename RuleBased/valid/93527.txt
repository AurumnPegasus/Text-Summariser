चित्रा रामकृष्ण भारत के प्रमुख शेयर बाजार नेशनल स्टॉक एक्सचेंज की मुख्य कार्यकारी एवं प्रबंध निदेशक हैं। वे विश्व की उन गिनी चुनी महिला अधिकारियों में से एक हैं, जो शेयर बाजारों की प्रमुख हैं। एनएसई यानि नेशनल स्टॉक एक्सचेंज की एमडी और सीईओ चित्रा रामकृष्ण ने 02-12-2016 को इस्तीफा दे दिया है।
एनएसई 1992 में बनी और 1994 में परिचालन में आई। 50 वर्षीय चित्रा नेशनल स्टॉक एक्सचेंज से 1991 में जुडने वाली चित्रा नेशनल स्टॉक एक्सचेंज की 1990 के दशक में स्थापना करने वाली टीम में शामिल रही हैं। वे उस टीम का भी हिस्सा थीं जिसने 1987 में प्रतिभूति बाजार नियामक सेबी के लिए कानूनी ढांचे का मसौदा तैयार किया था। नवंबर 2012 में एनएसई के निदेशक मंडल ने चित्रा की पदोन्नति का फैसला किया। उस समय वे संयुक्त प्रबंध निदेशक थीं। 
अमेरिकी पत्रिका 'फॉर्चून' के अक्टूबर 2013 अंक में जारी विश्व की 50 शक्तिशाली महिलाओं की सूची में चार भारतीय महिलाएं शामिल हैं। इनमें आईसीआईसीआई बैंक की मुख्य कार्यकारी अधिकारी चंदा कोचर चारों भारतीय महिलाओं में शीर्ष पर हैं, जबकि एक पृथक अमेरिकी सूची में पेप्सिको की अध्यक्ष इंद्रा नूई को दूसरा स्थान दिया गया है। फॉर्चून में जारी अंतर्राष्ट्रीय स्तर पर शक्तिशाली महिलाओं की सूची के अनुसार चंदा कोचर को चौथी वरीयता दी गई है और उनके बाद नेशनल स्टॉक एक्सचेंज की अध्यक्ष चित्रा रामकृष्णा को 17वें, एक्सिस बैंक की शिखा शर्मा को 32वें एवं एचएसबीसी बैंक की नैना लाल किदवई को 42वें स्थान पर रखा गया है। 
