 खीरी उत्तर प्रदेश के एक जनपद का नाम है, जिसका मुख्यालय लखीमपुर शहर में स्थित है, खीरी एक प्राचीन कस्बा है, जहां शिव मन्दिर, राधा कृष्ण मन्दिर व् तीर्थ मध्य कालीन भारत के समय के हैं. सूफी संतों व् मध्य एशिया से आये मुस्लिम संतों की दरगाहें भी मौजूद हैं। वर्तमान में लखीमपुर शहर व खीरी कस्बा सयुंक्त रूप से लखीमपुर खीरी जनपद के नाम से जाना जाता है. खीरी को वर्तमान में नगर पंचायत का दर्ज़ा हासिल हैं.
खीरी कस्बा कभी अकबर के राजस्व मंत्री राजा टोडरमल के रक्त सम्बन्धियों की जमीदारी में रहा, खत्री परिवारों के द्वारा बनवाए मन्दिर, तालाब आज भी यहाँ स्थित हैं, जिनका पुरातात्विक महत्व है.
