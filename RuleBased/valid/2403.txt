कब्र उस स्थान को कहते हैं जहाँ किसी व्यक्ति अथवा जीव-जंतु को उसके देहांत के बाद दफ़नाया जाता है। कब्रें आम तौर पर एक अलग क्षेत्र में पाई जाती हैं जिसे कब्रिस्तान कहा जाता है। कब्र के ऊपर यदि कोई इमारत बनाई जाए तो उसे मकबरा कहा जाता है। कब्रिस्तान में कब्रों को सामान्यतः एक पत्थर से चिन्हित किया जाता है, परन्तु चिन्हीकरण विस्तृत भी हो सकता है।
कब्र एक से अधिक व्यक्तियों/जीवों की भी हो सकती हैं। ऐतिहासिक रूप से महामारी फैलने पर सामूहिक कब्रों का प्रयोग भी किया गया है।
