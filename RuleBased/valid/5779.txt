रॉस हिमचट्टान अंटार्कटिका की सबसे बड़ी हिमचट्टान है। इसका क्षेत्रफल लगभग 4,87,000 वर्ग किमी है और चौड़ाई लगभग 800 किमी है। तुलना के लिये यह क़रीब फ़्रान्स देश के बराबर या भारत के उत्तराखण्ड, उत्तर प्रदेश, बिहार व झारखण्ड राज्यों के मिलाकर कुल क्ष्रेत्रफल के बराबर है। इसकी कुल मोटाई कई सौ मीटर है लेकिन हिमचट्टानों की 90% प्रतिशत मोटाई पानी के नीचे होती है, इसलिये सागर के पानी के ऊपर यह हिमचट्टान 15 से 50 मीटर ऊची दिखती है। इसका रॉस सागर की तरफ़ का खुला किनारा लगभग 600 किलोमीटर लम्बा है।
