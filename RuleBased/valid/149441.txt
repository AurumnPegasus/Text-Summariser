दिलवाले एक भारतीय हिन्दी बॉलीवुड हास्य फ़िल्म है, जिसका निर्देशन रोहित शेट्टी ने किया है तथा गौरी ख़ान ने फ़िल्म को निर्माता किया है। फ़िल्म में शाहरुख ख़ान, काजोल, वरुण धवन तथा कृति सैनॉन प्रमुख किरदार है। फ़िल्म 18 दिसम्बर 2015 को सिनेमाघरों में प्रदर्शित हुई।
जनवरी 2015 में फ़िल्म निर्माता और निर्देशक रोहित शेट्टी ने अपनी परियोजना की घोषणा की, जिसमें शाहरुख खान मुख्य किरदार में हैं। रोहित शेट्टी ने कहा कि वे मार्च 2015 से इसका निर्माण शुरू कर रहे हैं। रोहित शेट्टी ने काजोल को भी फ़िल्म में लिया। वरुण धवन को इस फ़िल्म में शाहरुख ख़ान के भाई के किरदार में लिया और वहीं कृति सैनॉन को उनके साथ ही लिया।इस फ़िल्म के निर्माण में कुल ₹135 करोड़ रुपये का उपयोग किया गया।
दैनिक भास्कर के समिक्षा के अनुसार शाहरुख, काजोल, वरुण और कृति के अलावा फिल्म में सहायक किरदार निभा रहे कबीर बेदी ने भी इसमें बहुत अच्छा अभिनय किया है और संजय मिश्रा, जॉनी लीवर, बोमन ईरानी और वरुण शर्मा ने हास्य का भरपूर निर्माण किया। इसने पाँच सितारों में से चार सितारे इस फिल्म को दिये।

