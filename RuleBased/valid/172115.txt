उत्तरी सागर बाढ़, 31 जनवरी से 1 फरवरी, 1953 को आया एक विनाशकारी तूफ़ान है जिससे तटीय यूरोपीय देशों जैसे इंग्लैंड, नीदरलैंड और बेल्जियम में हजारों लोग बाढ़ की चपेट में आकर मारे गए। डेनमार्क और फ्रांस में भी बाढ़ का प्रभाव देखा गया। ज्वार भाटे और तेज़ हवाओं के चलते समुद्र में 5.6 मीटर ऊँची लहरें उठीं जो तटीय देशों के सभी बाढ़ सुरक्षा प्रबंधों को तोड़ती हुई भीतर तक घुस गयी। आधिकारिक आँकड़ों के अनुसार नीदरलैंड में 1,835 और ब्रिटेन में 307 लोग मारे गए। 28 पश्चिमी फ़्लैंडर्स, बेल्जियम में मारे गए थे।
230 से अधिक की क्षति उत्तरी यूरोपीय तटों के सामानांतर वाटरक्राफ्ट पर हुई और साथ ही उत्तरी सागर के गहरे जल में भी जब फैरी एम वी प्रिंसेस विक्टोरिया बेलफास्ट के पूर्व में स्थित उत्तरी चैनल में डूब गयी जिसमे 133 लोग मारे गए और बहुत से जालदार जहाज़ भी डूब गए।
31 जनवरी - 1 फ़रवरी 1953 की रात ये बात पता चली की ज़ीलैंड, ज़ुइड-हौलैंड और नूर्ड-ब्राबांत के प्रान्तों में कई डाइक्स ज्वारभाटे और एक उत्तर-पश्चिमी तूफान के संयोजन के विरुद्ध लिए प्रतिरोधक नहीं है। दोनों द्वीपों और देश की मुख्य भूमि का एक बड़ा क्षेत्र पर पूरी तरह पानी से भर गया था। कई लोग अभी भी 1 फ़रवरी को मारे गए लोगों को पुण्यस्मरण करते हैं।
आपदा के समय, कोई भी स्थानीय रेडियो स्टेशन रात में प्रसारण नहीं कर रहा था और बहुत से छोटे मौसम स्टेशन केवल दिन के समय प्रसारण किया करते थे, जिसके फलस्वरूप के. एन. एम. आई. की चेतावनी बाढ़ संभावित क्षेत्रों को नहीं मिल पाई और फलस्वरूप लोग आसन्न बाढ़ के लिए तैयारी करने में असमर्थ रहे। दूरभाष और तार नेटवर्क बाधित थे, घंटों में शौकिया रेडियो संचालक अपने घरों में निर्मित उपकरणों के साथ प्रभावित क्षेत्रों में पहुँच गए और एक स्वैच्छिक आपातकालीन रेडियो नेटवर्क बनाया। इन स्वैछिक रेडियो संचालकों ने दस दिनों और रातों तक अथक कार्य किया और बाहरी दुनिया से संपर्क स्थापित करवाने वाले केवल यही लोग थे। इसके अतिरिक्त शनिवार की रात होने के कारण भी आपदा क्षेत्र में कई कार्यालयों में कम कर्मचारी थे।
इस बाढ़ के कारण ज़ीलैंड, ज़ुइड-हौलैंड और नूर्ड-ब्राबांत प्रान्तों के बहुत बड़े क्षेत्र जलमग्न हो गए। नूर्ड-हौलैंड में केवल एक पौल्डर जलमग्न हुआ था। सर्वाधिक बाढ़ प्रभावित क्षेत्र थे शोऊवेन-दुइवलैंड, थोलन, सिंत फिलिप्सलैंड, गोएरी-ओवरफ्लाक्की, होइकशी वार्ड, वूर्न-पुटेन और अल्ब्लास्सेरवार्ड। सर्वाधिक मौतें शोऊवेन-दुइवलैंड और गोएरी-ओवरफ्लाक्की में दर्ज की गयीं थी। सरकार द्वारा डेल्टा आयोग का गठन किया गया जिसका उद्देश्य बाढ़ के कारणों और प्रभावों के बारे में जानकारी एकत्रित करना था। इसके अनुमानानुसार बाढ़ में 1,835 लोग मारे गए थे और 70,000 लोगों की आपातकालीन निकासी हुई थी। बाढ़ ने नीदरलैंड की 9% कृषि भूमि को जलमग्न कर दिया और समुद्री पानी ने देश की 1,365 वर्ग किमी भूमि को जलमग्न कर दिया। लगभग 30,000 पशु डूब गए और 47,300 भवनों को क्षति पहुंची जिसमे से 10,000 नष्ट हो गए। उस समय कुल क्षति 89.5 करोड़ डच गिल्डर आंकी गयी।
बहुत से पड़ोसी देशों द्वारा खोज और बचाव के लिए सैन्य टुकडियां भेजीं गईं। अमेरिकी सेना द्वारा जर्मनी से हेलीकॉप्टर भेजे गए जिससे लोगों को छतों से उठाया जा सके। महारानी जुलिआना और राजकुमारी बीट्रिक्स ने कुछ दिनों बाद ही बाढ़ प्रभावित क्षेत्रों का दौरा किया। एक बड़ा रेडियो द्वारा समर्थित सहायता कार्यक्रम शीघ्रता से आया। एक राष्ट्रीय दान कार्यक्रम आरम्भ किया गया और अंतरराष्ट्रीय स्तर पर बड़ी सहायता राशि प्राप्त हुई। आपदा के कारण सुरक्षा और डाइक्स को सुदृढ़ बनाने को लेकर कई राजनीतिक चर्चाएं हुई और अंततः डेल्टा वर्क्स परियोजना आरम्भ की गई। यह एक विस्तृत परियोजना थी जिसमे अधिकांश नदी मुहानों को बंद करने की योजना भी सम्मिलित थी।
1953 की उत्तरी सागर बाढ़ ब्रिटेन में दर्ज की गयी सबसे विनाशकारी प्राकृतिक आपदाओं में से थी। 1,600 किमी लम्बा समुद्र तट क्षतिग्रस्त हो गया और समुद्री दीवार विच्छेदित हो गयी जिससे 1,000 वर्ग किमी का क्षेत्र जलमग्न हो गया। बाढ़ के कारण 30,000 लोगों को उनके घरों से हटाना पड़ा और 24,000 संपत्तियां क्षतिग्रस्त हो गयीं। अलग-अलग घटनाओं में फेलिक्सस्टोव, सफ्फोल्क में 38 लोग मारे गए जब वेस्ट एंड क्षेत्र में पूर्वनिर्मित घर बाढ़ की चपेट में आ गए। एस्सेक्स, कैनवे द्वीप पर 58 लोग मारे गए और 37 अन्य समु्द्र किनारे के ग्राम जेविक में मारे गए। ब्रिटेन में भूमि पर कुल मारे गए लोगों की संख्या 307 थी और ब्रिटेन के समुद्रों में एम वी प्रिंसेस विक्टोरिया समेत मारे गए कुल लोगों की संख्या 224 थी।
फ़्लैंडर्स के तटीय रक्षा भी बुरी तरह क्षतिग्रस्त हो गयी थी। ऊसटेंड, नौके और एंटवर्प में स्थानीय समुद्ररक्षा विच्छेदन के कारण भारी क्षति हुई और 28 लोग मारे गए।
नीदरलैंड में एक महत्वाकांक्षी बाढ़ सुरक्षा प्रणाली की अभिकल्पना की गयी और "डेल्टा वर्क्स" ), के नाम से परियोजना आरम्भ की गयी, जिसका उद्देश्य राइन और म्यूस नदियों के मुहानों को सुरक्षित बनाना था। पूरा कार्य 1998 में तूफान उछाल अवरोधक, मेस्लान्त्केरिंग के पूरा होने के साथ समाप्त हुआ।ब्रिटेन में, समुद्र सुरक्षा में बहुत निवेश किया गया और मध्य लंदन को भविष्य के तूफानों से बचने के लिए थेम्स अवरोधक कार्यक्रम प्रारंभ किया गया।
1953 में आये तूफ़ान के सामान ही तूफ़ान आने की सम्भावना यहाँ सदा बनी रहती है क्योंकि जिन कारकों के कारण 1953 का तूफ़ान आया था वो सदा यहाँ बनते रहते हैं। इनके अतिरिक्त दो ऐसे कारण बन रहे हैं जिनके कारण ये आने वाले किसी भी तूफान की तीव्रता को और बढ़ा सकते है, जिनमें पहला है, अंतिम हिमसंहति के बाद से हिमसंहति पत्रक के आइसोस्टैटिक प्रतिक्षेप के कारण पश्चिमी नीदरलैंड और दक्षिण-पूर्वी ब्रिटेन समुद्र में धस रहे है जबकि अन्य भाग ऊँचे उठ रहे है। और दूसरा कारण है, मौसम में हो रहे बदलाव के कारण समुद्रों का बढ़ता जलस्तर जिससे और अधिक और तीव्र तूफान आ रहे है।
बाढ़ अवरोधक, उन्नत मौसम पूर्वानुमान, आधुनिक संचार और परिष्कृत आपातकालीन सेवाएं भविष्य में आने वाले तूफान में संभावित प्राणहानि को कम कर सकते हैं।

