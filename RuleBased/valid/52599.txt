सरगुन मेहता एक भारतीय अभिनेत्री, मॉडल, और टेलीविज़न मेजबान हैं। मेहता ने अपने कोलेज के दौरान थिएटर में अभिनय करना शुरू किया था और 2009 में "जी टीवी" के शो "12/24 करोल बाग़" से अपने टेलीविज़न करियर की शुरुआत की। कलर्स टीवी के शो "फुलवा" से उनके करियर को काफी महत्तवपूर्ण बदलाव मिला। 2013 में उन्होंने "बूगी वूगी किड्स शो" की मेजबानी की। 2015 में उन्होंने पंजाबी फिल्म "अंग्रेज़" से अपना फ़िल्मी करियर शिरू किया। 
मेहता का जन्म 6 सितम्बर, 1988 में चंडीगढ़ में हुआ था। उनका एक छोटा भाई भी हैं। उनके बचपन के दिनों में उन्होंने अपने भाई के साथ "बूगी वूगी" शो के लिए ऑडिशन दिया परन्तु उनका चयन नहीं हो पाया। उन्होंने अपनी स्कूली शिक्षा "सेक्रेड हार्ट कान्वेंट स्कूल", और "माउंट कारमेल स्कूल" से की थी। फिर वह "बिसनेस मैनेजमेंट" में मास्टर की डिग्री के लिए चली गयी परन्तु अपना अभिनय का करियर बनाने के लिए वह उन्होंने बीच में छोड़ दिया। उसके बाद उन्हें "12/24 करोल बाग़" के लिए चुना गया। 2013 में "बालिका वधु" में काम करने से उन्होंने खुद की पहचान एक मुख्य कलाकार के रूप में बनाई।

