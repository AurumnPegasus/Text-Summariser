झ़ामबिल​ प्रांत मध्य एशिया के क़ाज़ाख़स्तान देश का एक प्रांत है। इसकी राजधानी तलास नदी के किनारे स्थित ऐतिहासिक तराज़ शहर है, जो किरगिज़स्तान की सरहद के बहुत पास है। इस प्रांत का उत्तर पूर्वी कोना बलख़श झील के छोर पर तटस्थ है। राज्य से चुय नदी भी निकलती है जिसकी सिंचाई और कृषि में बहुत अहमियत है। काराताऊ शहर के पास फ़ॉसफ़ेट की खानें हैं।
झ़ामबिल​ प्रांत का नाम प्रसिद्ध कज़ाख़ लोक-गायक झ़ामबिल​ झ़ाबायेव पर पड़ा है। ध्यान दें कि 'झ़ामबिल' में बिंदु-वाले 'झ़' का उच्चारण बिना बिन्दु वाले 'झ' से काफ़ी भिन्न है। इसका उच्चारण अंग्रेज़ी के 'टेलिविझ़न' शब्द के 'झ़' से मिलता है।
2009 की जनगणना में झ़ामबिल​ प्रांत के लगभग 65% लोग कज़ाख़ जाति के थे। राजधानी तराज़ में सोवियत संघ के ज़माने में बहुत से जर्मन, यहूदी, रूसी, यूक्रेनी और अन्य समुदाय भारी संख्या में बसते थे और 1989 में इस शहर केवल 20% लोग कज़ाख़ थे। सोवियत संघ टूटने के बाद बहुत से जर्मन और रूसी लोग इस शहर और प्रांत को छोड़कर चले गए हैं और 2009 तक तराज़ के 60% लोग कज़ाख़ थे।
शु शहर के रेल स्टेशन पर ख़रबूज़े बिकते हुए
चुय नदी के ऊपर कोरदे पुल जिसपर किरगिज़स्तान से क़ाज़ाख़स्तान में दाख़िल हुआ जाता है
शु नगर से उत्तर की स्तेपी
11वीं सदी में काराख़ानी ख़ानत के दौर में बना आईशा बीबी का मक़बरा
राजधानी तराज़ का दृश्य
