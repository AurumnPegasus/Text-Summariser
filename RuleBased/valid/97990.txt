बिग टीवी या रिलाइंस बिग टीवी भारत का एक डीटीएच सेटेलाइट टेलिविज़न प्रदाता है| बिग टीवी एमपीईजी-4 डिजिटल संपीडन प्रोद्योगिकी का इस्तेमाल करता है | यह एमईऐएसऐटी-4 द्वारा 91.5° ई पर संचारण करता है| यह भारत की पांचवीं डीटीएच सेवा है |
भारत में डीटीएच सेवा की शुरुआत 2004 में एस्सेल ग्रुप की जी इंटरटेनमेंट इंटरप्राईस द्वारा शुरू की गई डिश टीवी के साथ हुई| उसके बाद राष्ट्रीय चैनल दूरदर्शन ने में डीडी डायरेक्ट प्लस के नाम से डीटीएच सेवा प्रारम्भ की | 2006 में टाटा ग्रुप ने ब्रिटिश स्काई ब्रॉडकास्टिंग के साथ मिलकर टाटा स्काई नामक डीटीएच सेवा शुरू की | 2007 में भारत के दो टेलिकॉम दिग्गजों, एयरटेल और रिलायंस कम्युनिकेशन के साथ-साथ दक्षिण भारतीय मीडिया ग्रुप सन टीवी और विडियोकान ने भी डीटीएच सेवा की घोषणा कर दी | बिग टीवी ने 19 अगस्त 2008 से अपना प्रसारण प्रारम्भ किया |
बिग टीवी डीटीएच सेवा अनिल धीरुभाई अम्बानी ग्रुप की एक कंपनी रिलायंस कम्युनिकेशन का एक भाग है | जिसके मालिक भारत के प्रसिद्द व्यवसायी अनिल धीरुभाई अम्बानी हैं| बिग टीवी वर्तमान में लगभग 200 चैनल्स, 32 सिनेमा हॉल्स और कई रेडियो स्टेशन की सुविधा प्रदान कर रहा है | बिग टीवी का स्लोगन है - "टीवी हो तो बिग टीवी हो" 
