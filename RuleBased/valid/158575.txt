अइमग मंगोलियाई और तुर्की भाषाओँ में 'क़बीले' के लिए एक शब्द होता है। आधुनिक मंगोलिया और चीन के कुछ हिस्सों में यह 'प्रान्त' के लिए भी एक शब्द है।
चीन द्वारा नियंत्रित भीतरी मंगोलिया क्षेत्र को कभी प्रशासन के लिए अइमगों में बांटा जाता था। धीरे-धीरे इन अइमगों को नगर-पालिकाओं में बदल दिया गया और सन् 2004 तक केवल तीन अइमग ही बचे थे: ख़िलिन गोल, ख़िन्गन और अल्ख़ा।
मंगोलिया के प्रान्तों को आज भी 'अइमग' का ही नाम दिया जाता है। तुलना के लिए यह भारत के राज्यों के बराबर हैं। अइमगों से नीचे एक 'सुम' नाम की श्रेणी है जो भारत के ज़िलों के बराबर है।
