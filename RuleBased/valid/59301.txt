पॅन्हा दि फ़्रांका भारत के गोवा राज्य के उत्तर गोवा जिले के बार्देज में स्थित एक कस्बा है। यह गोवा की राजधानी पणजी के उत्तर में स्थित है। इस कस्बे का नाम यहाँ के गिरिजाघर की संरक्षिका, नोसा सॅनोरा दा पॅन्हा दि फ़्रांका के नाम पर पड़ा है और जो लिस्बन में इसी नाम के स्थान से अपना नाम साझा करता है। यह कस्बा लेखिका विमला देवी का जन्मस्थान है।
भारत की 2001 की जनगणना के अनुसार, पॅन्हा दि फ़्रांका की जनसंख्या 15,375 है। कुल जनसंख्या में पुरुष 53%, और महिलाएँ 47% हैं। यहाँ की औसत साक्षरता दर 81% है जो राष्ट्रीय साक्षरता दर 59.5% से अधिक है जिसमें से पुरुष साक्षरता दर 83% और महिला साक्षरता दर 78% है। 10% लोग 0-6 वर्ष आयुवर्ग के हैं।
