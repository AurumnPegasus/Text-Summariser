ओलिम्पस हेज फाॅलेन वर्ष 2013 की एक एक्शन-थ्रिलर अमेरिकी फ़िल्म है। फ़िल्म का निर्देशन एंटोनी फुक़ुआ ने किया है, तथा मुख्य भूमिकाओं में जेरार्ड बटलर, आराॅन एक्हार्ट एवं माॅर्गन फ़्रीमैन के साथ सह-भूमिकाओं में एंजेला बैसेट, राॅबर्ट फाॅर्स्टेर, काॅले हाॅउसेर, एशली जुड, मेलिसा लियो, डाइलैन मैक'डेर्माॅट, राधा मिचैल व रिक युन आदि सम्मलित हैं। फ़िल्म में उत्तरी कोरिया के अतिवादी संगठन द्वारा अमेरिकी सदन व्हाइट हाउस में घातक गुरिल्ला युद्ध शैली तरीके से हमले करने तथा अमेरिकी राष्ट्रपति को बचाने के संघर्ष में लगे निलंबित गुप्त सेवा के एजेंट माइक बैनिंग पर केंद्रित है।
फ़िल्म का प्रदर्शन मार्च 22, 2013 में, फ़िल्मडिस्ट्रिक द्वारा जारी किया गया औरसमीक्षकों की मिश्रित प्रतिक्रिया के बावजूद अपने $70 करोड़ के निर्माण बजट में $160 करोड़ डाॅलर का मुनाफा बटोरा। ऑलिम्पस हेज फाॅलेन की ही तरह साल 2013 पर आतंकियों द्वारा व्हाइट हाउस पर हमले के विषय जैसी दूसरी फ़िल्म व्हाइट हाउस डाउन भी आई थी। फ़िल्म की आगामी कड़ी लंदन हेज फाॅलेन शीर्षक नाम से मार्च 4, 2016 में जारी की गई, जिसमें प्रमुख कास्ट सदस्यों ने पुनः अपनी भूमिका दोहराई है।
पूर्व सैनिक रैंजर माइक बैनिंग एक यु.एस. सीक्रेट सर्विस एजेंट हैं जिनपर अमेरिकी राष्ट्रपति की सुरक्षा का दारोमदार हैं। बैनिंग का राष्ट्रपति बेंजामिन एशर, प्रथम महीला मार्गेरेट और उनके बेटे काॅनोर से बेहद निजी, एवं दोस्ताना संबंध रहता है। क्रिसमस की बर्फिली शाम को कैम्प डेविड से एक फंडरेजर कैंपेन के लिए ड्राइव दौरान, उनकी प्रथम परिवार वाली कार पुल पर गुजरते वक्त नियंत्रण खो देती है; बैनिंग गाड़ी से एशर को निकलवा तो लेता है मगर अंदर मार्गेरेट गिरती हुई कार समेत मारी जाती है।
अट्ठारह माह बाद, राष्ट्रपति सुरक्षा अंग से निष्कासन किए जाने पर बैनिंग अब ट्रेजरी हेडक़्वार्टर पर काम करता है। वहीं एशर और दक्षिण कोरिया के प्रधानमंत्री ली ताए-वु के मिटिंग दरम्यान, आतंकवादियों के गुट की अगुवाई करता कांग यिओनसाक, अपने उत्तर कोरियाई आतंकवादियों साथ इस कोरियाई मंडल के साथ चोरी छोपी घुस चले आते हैं, फिर आसमान और जमीन के रास्ते हमला कराते हुए व्हाइट हाउस पर कब्जा जमा लेते हैं। यह ग्रुप तब प्रधानमंत्री के ही अंग सदस्यों के साथ चले जाते हैं, जिनके भूतपुर्व सीक्रेट सर्विस एजेंट डैव फाॅर्बस भी रहते हैं। एशर एवं उनके बाकी के उच्चाधिकारियों को व्हाइट हाउस के बंकर में बंधक बना लिया जाता है; प्रधानमंत्री ली का सजीव प्रसारण समय ही हत्या कर दी जाती है। उनकी मृत्यु के कुछ वक्त पहले ही, सुरक्षा एजेंट रोमा अपने सीक्रेट सर्विस के निदेशक लिने जैकब्स को सतर्क करते हुए "ओलिम्पस हेज फाॅलेन" अर्थात ओलिम्पस के तबाह होने की सूचना देता है।
कांग बंधक बन चुके एशर के जरीए फायदा उठाकर अमेरिकी आधिकारिक घोषणा कर सभी सातवें जहाजी बेड़ों और अमेरिकी फौज को कोरियाई प्रायद्वीप से खाली करने को कहता है, ताकि विपक्षी अमेरिका के हटते ही उत्तर कोरिया सीमा तोड़कर दक्षिण कोरिया पर हमला कर सकें। वह अमेरिका के सभी आणविक हथियारों के आयुध भंडारो को विस्फोट से तबाह कर देगा जिसे इस देश ने सुरक्षा खातिर लगाया था, अब वही अमेरिका को श्मशान बना देगा और अपने परिवार की मौत का बदला भी पूरा कर लेगा। इसे अंजाम देने के लिए, उसे "सेर्बेरस" नामक बंकर में मौजूद सिस्टम से वो कोड हासिल करने होंगे, ऐसा तब मुमकिन होगा जब बंकर में तीन सर्वोच्चाधिकारियों के साथ राष्ट्रपति भी शामिल हो। मजबूरन एशर को उनमें से दो अधिकारियों के जीवन बचाने के लिए कोड देने के लिए आदेश देना पड़ता है, मगर वह खुद कोड ना देने को पक्का इरादा कर लेता है।
वहीं कांग की फौज द्वारा शुरुआत घातक हमले के दौरान, बैनिंग व्हाइट हाउस के प्रहरियों साथ जुड़ जाता है। वह व्हाइट हाउस में किसी प्रकार घुसकर, सभी अंदरूनी चौकसियों को नाकाम करता है और एशर के सैटेलाइट ईयर फोन को हासिल कर, जैकब एवं हाउस स्पीकर एलेन ट्रमबुल, से संपर्क साधता है जिनको आधिकारिक तौर पर आपातकालिन राष्ट्रपति का कार्य सौंपा गया है। निर्देशाधिकार मिलने पर, बैनिंग पहला काम काॅनोर को बचाने के लिए करता है, वरना कांग अगली योजना में एशर को उसके सहारे सेर्बेरस कोड उगलवाने को बाध्य कर सकता है। बैनिंग दीवारों के पीछे छुपे काॅनोर को ढुंढ़ निकालता है, इस तरकीब को सीखाने के लिए वह बैनिंग को धन्यवाद कहता है, और सबसे नजरें बचाकर सुरक्षित निकाल लेता है। बैनिंग पूरे परिसर की टोह लेता है और आतंकियों मार कर की तादाद कम करता है।
बैनिंग वहीं फाॅर्बस को मार डालता है, पर उससे पहले वह कांग को विश्वास दिलाने के लिए बैनिंग पने मौत की झूठी खबर देता है। इसी दरम्यान, सैन्य विभाग के चीफ जनरल एडवर्ड क्लेग व्हाइट हाउस पर नेवी सील द्वारा हवाई हमले के लिए ट्रमबुल को मनाते हैं। पर कांग ने पहले ही एंटी-एअरक्राफ्ट सिस्टम की तैनाती कर इलाके पर कब्जा जमा चुका था। इस सिस्टम का पता चलते ही, बैनिंग मिशन रद्द करने के लिए ट्रमबुल एवं क्लेग को सलाह देता है, लेकिन बैनिंग के रोक पाने से पूर्व ही यह नया आयुध सिस्टम हमलावर सैनिकों का सफाया कर डालता है। कांग इस घुसपैठ की नाराजगी में उपराष्ट्रपति चार्ली राॅड्रिगुएज को मार कर बदला लेता है।
आखिर में बैनिंग द्वारा कांग के सभी संपर्क साधनों को बेकार कर देता है, कांग तब रक्षा सचिव रुथ मैक'मिलैन को व्हाइट हाउस के पास खड़ी मिडिया के सामने हत्या की कोशिश करता है, लेकिन बैनिंग उसे भी बचा लेता है, जिसमें वह कांग के और आदमियों को पकड़वा लेता है। अपनी घटती ताकत को देख, कांग दोनों की मौत की अफवाह फैलाता है और एशर अपने आदमियों तथा बंधकों की जान खातिर समर्पित कर देता है। हालाँकि, बैनिंग को यकीन रहता है कि कांग ने मौत की झूठी अफवाह उड़ाई है और चोरी छिपे उस तक पहुँचने की कोशिश करता है। वहीं कांग अंततः एशर द्वारा कोड हासिल कर एक कंप्यूटर एल्गोरिदम के जरिए एशर के अन्य कोड द्वारा सेर्बेरस सक्रिय करता है। कांग अब फरार होने का प्रयास में था, बैनिंग बचे हुए आतंकियों को मार डालता है, लेकिन कांग रोकने की प्रयत्न करते एशर की आंत सामने गोली मार देता है। बैनिंग और कांग का जल्द ही आमना-सामना होते ही, दोनों के बीच चरमोत्क लड़ाई होती है, पर कांग फौरन ही खुद को छुड़ा लेता है। 
हालाँकि, बैनिंग जल्द ही कांग के सर पर चाकू घोंप कर मार डालता है और ट्रमबुल की मदद से चालित सेर्बेरस नाकाम हो जाता है, महज कुछ सेकेंड के हिस्से पर। सुबह की पौ फटते ही, बैनिंग खुद एशर के साथ निकलता है और उनके इंतजार में तैनात सिपाहियों को सौंप देता है। इस घटना के बाद, अमेरिकी सरकार इस हमले की क्षतिपूर्ति शुरू करता है, इसी दौरान बैनिंग की दुबारा राष्ट्रपति की सुरक्षा अंग में नियुक्ति होती है। राष्ट्रपति एशर जनता के समक्ष बैनिंग, जैकब्स, क्लेग एवं कोनोर का परिचय कराते हैं।
फ़िल्म "ओलिम्पस हेज फाॅलेन" का निर्देशन एंटोनी फुक़ुआ ने क्रिफटन राॅथेनबर्गर और कैट्रिन बेनेदिक्ट की पटकथा लिखने की पहली कोशिश पर ही आधारित किया। निर्माता कंपनी मिलेनियम फ़िल्मस ने इस पटकथा की युक्ति पर भी मार्च 2012 एकाधिकार लिया, और लगभग इसी माह बाद जेरार्ड बटलर को मुख्य भूमिका के लिए कास्ट किया गया। वहीं अन्य भूमिकाओं के लिए जून और जुलाई माह के मध्य तक अदाकार मिल गए। वर्ष 2012 में, मिलेनियम फ़िल्म को सोनी पिक्चर्स से भी स्पर्धा करनी पड़ी जिसने फ़िल्म व्हाइट हाउस डाउन की अपनी कास्टिंग संपन्न किया और फ़िल्मांकन भी शुरू हो गया।
फ़िल्मांकन की शुरुआत लुईज़ियाना के श्रेवेपाॅर्ट में जुला मध्य, 2012 से हुई। चुंकि "ओलिम्पस हेज फाॅलेन" का फ़िल्मांकन वास्तविक वाशिंगटन डीसी के सेट से काफी दूरी पर हुई थी, सो ज्यादातर निर्माण कार्य के लिए विजुवल इफैक्टस एवं कंप्यूटर जनित चित्रों का काफी हद तक सेवा ली गई।
मुख्य आलेख: लंदन हेज फाॅलेन फ़िल्म अदाकार जेरार्ड बटलर, माॅर्गन फ़्रीमैन, आराॅन एक्हार्ट, एंजेला बैसेट और राधा मिचैल दुबारा से फ़िल्म की आगामी श्रंखला "लंदन हेज फाॅलेन" में नजर आए, कहानी ब्रिटिश प्रधानमंत्री की अंतिम शवयात्रा के दौरान लंदन में हुए आतंकी हमले पर केंद्रित है। फ़िल्म निर्माण की तारीख लंदन में मई 2014 तक शुरू करने को सूचीबद्ध किया गया, जिसमें लेखक क्रिफ्टन राॅथेनबर्गर और कैटरिन बेनेदिक्ट वापिस पटकथा को लेकर कलमबद्ध हुए। हालाँकि मूल निर्देशक एंटोनी फुक़ुआ ने अपनी सभी कार्यकाल फ़िल्म द इक़्वालाइज़र को वचनबद्ध किए जाने कारण वापसी को स्थगित कर दिया था। 
फिर मई 1, 2014 को, यह घोषणा की गई की फोकस फीचर्स ने सिक्विल के वितरण का अधिकार प्राप्त कर लिया है और अक्टूबर 2, 2015 तक इसे बतौर वर्ल्डवाईड प्रदर्शित करेगी, जिसे बाद में जनवरी 22, 2016 तक तिथि आगे धकेला गया। हालाँकि, अपरिहार्य विलंबित वजहों से फ़िल्म को मार्च 4, 2016 तक रिलीज किया गया। अगस्त 18, 2014, को फिर यह घोषणा हुई थी कि फ़िल्म चार्ली कंट्रीमैन का निर्देशक फ्रेडरिक बाॅण्ड रिक्त कर चुके फुक़ुआ का स्थान लेंगे, लेकिन बाॅण्ड ने सितंबर 18 को फ़िल्म शूटिंग के शुरू होने के छह माह पहले छोड़ दिया। आखिरकार, सितम्बर 28, 2014 को, यह घोषणा हुई कि बाबक नजाफी ही अब सिक्विल के निर्देशन संभालेंगे।अक्टूबर 10, 2014, को फिर यह मुनादी हुई कि अभिनेता जैकी एर्ले हैली "लंदन हेज फाॅलेन" में डिप्टी चीफ मैसन की भूमिका करेंगे। इस तरह सिक्विल निर्माण करने का कार्य अक्टूबर 24, 2014 से आरंभ किया गया।
