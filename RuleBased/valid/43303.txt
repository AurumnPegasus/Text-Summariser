निर्देशांक: 30°47′N 76°41′E / 30.78°N 76.69°E / 30.78; 76.69अजीतगढ़ चंडीगढ़ के पड़ोस में एक शहर है और भारत के राज्य पंजाब, का 18वाँ जिला है। इसका आधिकारिक नाम गुरु गोविंद सिंह के ज्येष्ठ पुत्र साहिबज़ादा अजीत सिंह की याद में रखा गया है। अजीतगढ़, चंडीगढ़ और पंचकुला मिल कर चंडीगढ़ त्रिनगरी कहलाते हैं। यह पहले रूपनगर जिले का हिस्सा था, पर हाल के कुछ वर्षों में इसे अलग जिला बना दिया गया।
पंजाब के तीन हिस्से में विभाजन और राज्य की राजधानी चंडीगढ़ के केंद्र शासित क्षेत्र बन जाने के बाद 1966 के अंत में अजीतगढ़ की परिकल्पना की गई। आज अजीतगढ़ और चंडीगढ़ पड़ोसी इलाके हैं, बस पंजाब व चंडीगढ़ केंद्रशासित क्षेत्र की सीमा ही इन्हें अलग करती है। अजीतगढ़ की मूल परिकल्पना वास्तव में चंडीगढ़ के मार्गों और योजना की ही नकल है, इसके लिए अलग से कोई योजना नहीं बनाई गई। पहले विकास केवल फ़ेज़ सात तक था। फ़ेज़ 8 और आगे का विकास 1980 के दशक के अंत में शुरू हुआ और फ़ेज़ 8 में 1990 के दशक के मध्य में इस शहर का अपना बस अड्डा बना। अजीतगढ़ की जनसंख्या दो लाख के आसपास है, जो कि चंडीगढ़ की जनसंख्या की 1/5 है। इस क्षेत्र को कई बहिर्स्रोतीकरण सूचना तकनीक कंपनियाँ अपना रही हैं, ताकि इस नगर द्वारा प्रदत्त निवेश के अवसरों का वे लाभ उठा सकें।
अजीतगढ़ व पंचकुला चंडीगढ़ के दो उपग्रही नगर हैं। इन तीनों शहरों को चंडीगढ़ त्रिनगरी कहा जाता है।
अजीतगढ़ चंडीगढ़ के पश्चिम में है। यह लगभग चंडीगढ़ की ही विस्तार है। इसके उत्तर में रूपनगर जिला है। इसके दक्षिण में फ़तेहगढ़ साहिब और पटियाला हैं। शहर की तेज़ी से बढ़ोतरी होने की वजह से अजीतगढ़ चंडीगढ़ शहर में लगभग मिल ही गया है।
आसपास के कुछ स्थल हैं चंडीगढ़, पंचकुला, ज़ीरकपुर, पिंजौर, खरड़, कुराली, रोपड़, व मोरिंदा।
अजीतगढ़ में उप-उष्णकटिबंधीय महाद्वीपीय मानसूनी मौसम है जिसमें गर्मियों में गर्मी, सर्दियों में थोड़ी से ठंड, अमूमन वर्षा और तापमान में काफ़ी कमी-बेशी है । सर्दियों में कबी कभी दिसंबर व जनवरी में पाला पड़ता है। औसत वार्षिक वर्षा 617 मिमी दर्ज की गई है। कभी कभी पश्चिम से इस शहर में सर्दियों में भी बारिश होती है।
औसत तापमान
ग्रीष्म: गर्मियों में तापमान 44°से. तक जा सकता है। आमतौर पर तापमान 35°से. से 42°से. के बीच रहता है। शरद: शरद ऋतु में तापमान 36° से. तक जा सकता है। आमतौर पर तापमान 16° व 27° के बीच रहता है, न्यूनतम तापमान 13° से. के आसपास रहता हैशीत: सर्दियों में तापमान 7° से. से 15° से व -2° से. से 5° से. के बीच रहता है। वसंत: वसंत में तापमान 16° से. व 25° से. और 9° से. व 18° से. के बीच रहता है।
2001 की भारतीय जनगणना के अनुसार, अजीतगढ़ की जनसंक्या 1,23,284 थी। पुरुष 53% ओर स्त्रियाँ 47% थीं। अजीतगढ़ की साक्षरता दर 83% है जो कि 59.5% के राष्ट्रीय औसत से अधिक है। पुरुष साक्षरता 85% है व स्त्री साक्षरता 81% है। 10% जनसंख्या 6 वर्ष से कम आयु की है।
अजीतगढ़ में मुख्यतः पंजाबी बोली जाती है हिंदी और अंग्रेज़ी भी प्रचलित हैं।
एक उत्तर भारतीय घर; सेक्टर 68, अजीतगढ़ में
चंडीगढ़ को सेक्टरों में विभाजित करने की सफलता के बाद अजीतगढ़ में भी एक समान 800 मी x 1200 मी के सेक्टर काटे गए। इन में से कई अभी पूरी तरह विकसित नहीं हुए हैं, जैसे कि सेक्टर 62, जो कि भविष्य में नगर केंद्र के लिए रखा गया है। पीसीए स्टेडियम से नज़दीकी व चंडीगढ़ से यातायात संबंधी अच्छे जुड़ाव इसे केंद्र बनाने के लिए अत्युत्तम हैं।
हाल की मोहाली की महा योजना के तहत शहर 114 सेक्टर तक खिंच गया है।
1992 में पंजाब क्रिकेट एसोसिएशन और पनकॉम यहाँ आई हैं। डेन्वर-आधारित क्वार्क ने 50 करोड़ अमरीकी डॉलर की 46-एकड़ क्वार्कसिटी अजीतगढ़ में बनाई है, जिसमें कि 30% रिहाइशी इलाका है और 10% दुकानें, चिकित्सालय, मनोरंजन व शैक्षणिक इलाके हैं। इसके जरिए 25,000 प्रत्यक्ष व 1 लाख परोक्ष नौकरियाँ आने की संभावना है।
क्वार्कसिटी एक 51-एकड़, बहु-प्रयोगीय विकास है जो कि विशेष आर्थिक क्षेत्र है। क्वार्कसिटी पंजाब के अजीतगढ़ जिले में है और यह ली कोर्बुज़िए के आधुनिक शहर चंडीगढ़ की ही बढ़ोतरी है, जो कि भारत की राजधानी नई दिल्ली से 265 किमी उत्तर में है।
इस क्षेत्र में पर्यटकों के लिए रोचक स्थान इस प्रकार हैं -

डेरा बस्सी · खरड़ · कुराली · मोरिंदा · एसएएस नगर · ज़ीरकपुर
अमृतसर · बरनाला · बठिंडा · फ़रीदकोट · फ़तेहगढ़ साहब · फ़िरोज़पुर · गुरदासपुर · होशियारपुर · जालंधर · कपूरथला · लुधियाना · मानसा · मोगा · मुक्तसर · नवाँशहर · पटियाला · रूपनगर · संगरूर · तरन तारन
