14.0.6005
15.0.3103
जॉज पूरा नाम जॉब ऐक्सेस विथ स्पीच अभिकलित्र पटल पाठक प्रोग्राम है जो पटल की सामग्री को ध्वनी और ब्रेल संदेशों के रूप में परिवर्तित कर दृष्टिबाधित लोगों के काम करने योग्य बनाता है। दृष्टिबाधित और न्यून दृष्टि लोगों के समूह फ्रिडम साइंटिफिक, सेंट पीट्सबर्ग द्वारा निर्मित यह उत्पाद अंग्रेजी भाषी दृष्टिबाधितों द्वारा सर्वाधिक प्रयुक्त होने वाला पटल पाठक है। लेकिन यह अंग्रेजी के अलावा अन्य प्रमुख भाषाओं - चीनी, कोरियाई, जर्मन, फ्रांसीसी, आदि भाषाओं के साथ हिंदी के लिए भी स्पीच इंजन उपलब्ध कराता है। अन्य पटल पाठकों एनवीडीए डालफिन सुपरनोवा आदि की तुलना में यह सबसे मँहगा पटल पाठक है। 
जॉज मूलतः 1989 में टेड हेंटर द्वारा जारी किया गया था। 1978 में सड़क दुर्घटना में दृष्टिबाधित हो जाने वाले मोटरसाइकिल धावक टेड हेंटर ने 1985 में $180,000 USD निवेश करने वाले बिल जोइस के साथ मिलकर हेंटर जोइस कारपोरेशन, सेंट पीट्सबर्ग, फ्लोरिडा की स्थापना की। अप्रैल 2000 में हेंटर जोइस, ब्लेजी इंजिनियरिंग तथा आर्कंस्टोन इंकारपोरेशन ने संयुक्त रूप से प्रिडम साइंटिफिक की स्थापना की। 
जॉज तीन कर्सरों के सहारे अभिकलित्र और अंतर्जाल के प्रयोग के समय पटल के संदेशों को ऐक्सेसेबल बनाता है। 1- पी.सी. कर्सर, 2- जॉज कर्सर और 3- वर्चुअल कर्सर। ये कर्सर कुंजी-पटल के विभिन्न कुंजियों से संचालित होते हैं। मसलन तीर कुंजियों के सहारे इन्हें अपने स्थान के चारों ओर ले जाया जा सकता है। कंट्रोल, ऑल्ट आदि कुंजियों के साथ बनाए गए निर्देशों के जरिए इन कर्सरों से निर्दिष्ट संदेश प्राप्त किए जाते हैं। पीसी कर्सर अभिकलित्र पर की जाने वाली सामान्य गतिविधियों के समय सक्रीय होता है। जैसे कि लिखते समय यह लिखने के स्थल के पास सक्रीय रहता है। जॉज करसर पीसी कर्सर द्वारा नहीं पहुँचे जा सकने वाले स्थलों तक पहुँचने के लिए प्रयुक्त होता है। वर्चुअल करसर अंतर्जाल पर कार्य करते समय सक्रीय रहता है। इसके सक्रीय रहने पर की-बोर्ड की प्रत्एक कुंजी कुछ खास निर्दिष्ट काम को अंजाम देती है। उदाहरण के लिए बी दबाकर पृष््ठ के बटन तक पहुँचा जा सकता है।
जॉज से निश्चित संदेश हासिल करने के लिए बहुत से निर्देश निश्चित हैं। कई निर्देश सर्वत्र उपयोगी होते हैं जबकि कुछ खास ऐप्लीकेशन में।
