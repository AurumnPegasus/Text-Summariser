बेलीज़ नगर, बेलीज़ का का सबसे बड़ा और प्रमुख नगर है। यह कभी पूर्व ब्रिटिश होंडुरास की राजधानी हुआ करती थी। 2010 की जनगणना के अनुसार, बेलीज नगर की जनसंख्या 57,199 है। यह हॉलॉयर क्रीक के मुहाने पर स्थित है, जो बेलीज नदी की एक सहायक नदी है। बेलीज नदी, बेलीज़ नगर से 5 मील की दूरी पर फिलिप सोल्डसन राजमार्ग के पास कैरिबियन समुद्र पर मिल जाती है। नगर में देश का प्रमुख बंदरगाह स्थित है, और यह देश का वित्तीय और औद्योगिक केंद्र है। कई क्रूज जहाज जिसमें पर्यटन जहाज भी सम्मलित है, बंदरगाह में आकर रूकते है। 31 अक्टूबर 1961 को आये हैटी तूफान ने इस शहर को पूरी तरह से नष्ट कर दिया गया था। तब यह ब्रिटिश होन्डुरस की राजधानी हुआ करती थी, बाद में 1970 में बेल्मोपान को देश की नई राजधानी बना दिया गया।

बेलिज शहर की स्थापना 1638 में "बेलीज टाउन" के रूप में अंग्रेज लकड़ी कटाई करनें वालों द्वारा की गई थी। यह होलजुज़ नामक माया लोगों का एक छोटा शहर था। बेलीज टाउन, अंग्रेजों के लिए केंद्रीय चौकी के रूप में स्थापित था क्योंकि यह समुद्र और स्थानीय नदियों के मुहाने पर बसा था, जिससे लकड़ी के लठ्ठो को ले जाने में सहायता होती थी। बेलीज टाउन अफ्रीका से लाये गये हजारों अफ्रीकी गुलामों का घर बन गया, जिसे अंग्रेजों द्वारा लकड़ी उद्योग के लिए लाया गया था। यह 1798 के सेंट जॉर्ज क्यूई युद्ध के लिए समन्वय स्थल था, जिसे ब्रिटिश ने आक्रमणकारियों से जीता था, और 1970 के दशक तक स्थानीय अदालतों और सरकारी अधिकारियों का निवास स्थल था।
बेलीज शहर 1900, 1931 और 1961 में सीधे तौर पर तूफान के चपेट में आ चुका है, जिससे शहर के विभिन्न इलाके लगभग नष्ट हो चुके थे। इसके अलावा शहर कई बार आग के चपेट मे भी आ चुका है। सबसे हाल ही में 1990 की अल्बर्ट स्ट्रीट की आग, जिसमें मकिदौ जल गई थी और 2004 कि आग में पास्लो इमारत नष्ट हो गया था। शहर, रिचर्ड तूफान और 2016 के तूफान अर्ल ने भी कहर ढ़ाया था।
बेलीज़ शहर में साल भर के दौरान गर्म और नम स्थितियों के साथ एक उष्णकटिबंधीय मानसून जलवायु रहती है। शहर में लंबे समय तक नम मौसम रहता है जोकि मई से जनवरी तक रहता है और शेष तीन महीनों में मौसम शुष्क रहता है। हालांकि, बेलीज शहर में शुष्क मौसम के दौरान भी कभी-कभी वर्षा हो जाती है। मार्च, बेलीज शहर का सबसे बड़ा बरसाती महीना है, जिसमें 48 मिमी तक वर्षा हो जाती है। औसत मासिक तापमान 23 डिग्री सेल्सियस से लेकर 28 डिग्री सेल्सियस तक रहता है, जोकी पूरे साल लगभग स्थिर रहता है।
शहर में, सेवा क्षेत्र में सर्वाधिक रोजगार है। अधिकांश लोग शहर के कार्यालयों में काम करते हैं या फिर सड़क के किनारों पर अपना व्यापार लगाते हैं। बेलीज शहर में, बेलिज के सभी प्रमुख बैंकों की शाखाओं और सेंट्रल बैंक के साथ-साथ लगभग सभी बीमा केंद्र, बाजार आदि हैं। बेलीज शहर, राष्ट्रीय और अंतरराष्ट्रीय हवाई, समुद्र और सड़क यात्रा का केंद्र है।
बेलीज़ शहर, सरकार के महापौर-परिषद के रूप में संचालित होता है। बेलीज़ सिटी काउंसिल 10 परामर्शदाताओं और एक महापौर से बना है, जिसे हर तीसरे वर्ष के मार्च में आयोजित नगरपालिका चुनावों द्वार चुना जाता है। 2015 में सबसे हाल ही में नगरपालिका चुनावों के बाद, वर्तमान मेयर यूनाइटेड डेमोक्रेटिक पार्टी के डारेल ब्रैडली हैं।यह शहर, हाउस ऑफ कल्चर का भी घर है, जो कि पहले तक बेलिज के गवर्नर-जनरल का आधिकारिक निवास था। बेलीज के सुप्रीम कोर्ट अभी भी बेलीज शहर में ही है।
बेलीज शहर की संस्कृति, अन्य कैरेबियाई राजधानी शहरों जैसे: सेंट जॉर्ज, ग्रेनेडा या जॉर्जटाउन, गयाना जैसी ही है। शहर में दिन के समय काफी भीड और हलचल रहती है। उल्लेखनीय सांस्कृतिक कार्यक्रमों में गेरिफुना सेटलमेंट डे, बेलीज़ सिटी कार्निवल, बैरन ब्लिस डे आदि शामिल हैं।
 विकियात्रा पर बेलीज़ नगर के लिए यात्रा गाइड
