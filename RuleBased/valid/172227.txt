प्रजा सोसलिस्ट पार्टी भारत का एक राजनीतीतिक दल था। यह सन् 1952 में बनी थी और सन् 1972 तक अस्तित्व में रही। इसका निर्माण समाजवादी पार्टी एवं किसान मजदूर प्रजा पार्टी के विलय के परिणामस्वरूप हुआ। सोसलिस्ट पार्टी जयप्रकाश नारायण, आचार्य नरेन्द्र देव, बसावन सिंह के नेतृत्व में चलने वाली पार्टी थी; किसान मजदूर प्रजा पार्टी के नेता जेबी कृपलानी थे। सन् 1955 में इस दल से राममनोहर लोहिया के नेतृत्व में कई लोग अलग होकर "सोसलिस्ट पार्टी" के नाम से अलग दल बना लिये। इसके बाद पुन: सन् 1969 में जार्ज फर्नाण्डीज के नेतृत्व में इससे कुछ लोग अलग होकर संयुक्त सोसलिस्ट पार्टी बना डाले। सन् 1960 में कृपलानी जी ने प्रजा सोसलिस्ट पार्टी छोड़ दी। इसी प्रकार सन् 1964 मेम् अशोक मेहता इस पार्टी से निकाले जाने के बाद कंग्रेस में चले गये। सन् 1972 में जार्ज फर्नांडीज की संयुक्त सोसलिस्ट पार्टी और प्रजा सोसलिस्ट पार्टी का विलय हो गया जिसका नाम सोसलिस्ट पार्टी रखा गया। अन्त में यह दल भी सन् 1977 में जनता पार्टी में मिल गया।
सन् 1957 के प्रथम सामान्य चुनाव में प्रजा सोसलिस्ट पार्टी को कुल मतों का 10.4% मत मिले जो कांग्रेस के बाद सबसे अधिक थे। इसे लोक सभा में कुल 19 सीटें मिलीं। किन्तु अगले कुछ चुनावों में पार्टी का मत-प्रतिशत लगातार घटता गया। सन् 1962 में इसने कुल मतों का 6.8% मत प्राप्त करते हुए लोकसभा की कुल 12 सीटें प्राप्त की। इसी प्रकार सन् 1967 में कुल मतों का 3.1% मत तथा 13 सीटें प्राप्त कीं। सन् 1971 के लोकसभा चुनावों में केवल 1% मत लेकर इसे 2 सीटें मिलीं।
