मैं तेरा हीरो डेविड धवन निर्देशित और बालाजी मोशन पिक्चर्स के बैनर तले शोभा कपूर, एकता कपूर द्वारा निर्मित 2014 की हिन्दी रूमानी एक्शन-हास्य फ़िल्म है। वरुण धवन, इलियाना डी'क्रूज़ और नर्गिस फ़ख़री फ़िल्म में प्रमुख अभिनय भूमिका में हैं। फ़िल्म की प्रमुख फोटोग्राफ़ी 30 मई 2013 को आरम्भ हुई और इसका फ़िल्मांकन 5 जुलाई 2013 को आरम्भ हुआ जो 15 अक्टूबर को समाप्त हुआ। फ़िल्म 4 अप्रैल 2014 को जारी हुई। यह तेलुगू फ़िल्म कंडीरीगा की पुनर्कृत्ति है। फ़िल्म का आधिकारीक ट्रैलर 23 जनवरी 2014 को मुख्य कलाकारों की उपस्थिति में जारी किया गया।
श्रीनाथ प्रसाद उर्फ़ सीनू एक दिलफेंक लड़का है जिसका पढ़ाई में बिल्कुल मन नहीं लगता। उसे पढ़ाई के लिए बंगलौर भेज दिया जाता है। कॉलेज में उसकी मुलाक़ात सुनयना से होती है और वो उससे इश्क़ कर बैठता है। सुनयना को अंगद नेगी भी बहुत पसंद करता है।
एकता कपूर ने जनवरी 2013 में ही अपनी बड़े बजट की फ़िल्म बनाने की घोषणा कर दी थी।
बालाजी मोशन पिक्चर्स ने वरुण धवन, इलियाना डी'क्रूज़ और नर्गिस फ़ख़री को फ़िल्म में मुख्य कलाकारों के रूप में चुना।
प्रारम्भिक फ़िल्मांकन बंगलौर, बैंकॉक और लंदन शामिल में 5 जुलाई 2013 को आरम्भ हुआ। इसका अगला फ़िल्मांकन का कार्यक्रम अक्टूबर 2013 में बैंकॉक में हुआ। फ़िल्म के बहुत से गाने बोस्को=केसर ने बैंकॉक में कोरियोग्राग किये। अभिनेता अनुपम खेर फ़िल्म में सहायक अभिनेता की भूमिका में हैं।

