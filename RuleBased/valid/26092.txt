पॉल थॉमस वॅशिलॅव्सकी  पोलिश-अमेरिकी अभिनेता हैं, जो मुख्यतः सीडब्ल्यू टेलीविजन नेटवर्क के अलौकिक-किशोर ड्रामा टीवी श्रृंखला द वैंपायर्स डायरीज़ में निभाई गई अपनी स्टेफ़न सॅल्वाटोर और एबीसी फैमिली की लघु श्रृंखला फॉल्न में एरन कॉर्बेट की भूमिकाओं के लिए प्रसिद्ध हैं।
वॅस्ले का जन्म न्यू ब्रुंस्विक, न्यू जर्सी में पोलिश मूल के माता-पिता एग्निएस्का और तोमश वॅशिलॅव्सकी के घर हुआ, तथा इनका पालन-पोषण न्यू जर्सी की मार्लबरो टाउनशिप में हुआ। इनकी एक बड़ी बहन, मोनिका और दो ​​छोटी बहनें, जूलिया और लिआ भी हैं। अंग्रेज़ी के अलावा, यह पोलिश भी जानते हैं, यह कौशल इन्हें 16 वर्ष की आयु तक, हर साल के अपने पोलैंड में बिताए गए अपने चार महीनों के कारण आया है।
इन्हें आइस हॉकी और स्नोबोर्डिंग खेलने में आनंद आता है। वॅस्ले ने निर्देशन और लेखन में भी रुचि व्यक्त की है। वॅस्ले ने अपनी लंबे समय की प्रेमिका और प्रीटी लिटिल लायर्स की अभिनेत्री टोर्री डी-वॅठो से अप्रैल 2011 में शादी करी थी।
