ओबेरॉय और ट्रिडेंट पांच सितारा विलासिता प्रदान करने वाले होटल ब्राण्डों में से काफी नामी गिरामी ब्रांड हैं। ये ब्रांड कभी कभी ओबेरॉय होटल्स एवं रिसॉर्ट्स के अधिकार क्षेत्र में आते हैं। इनके मिले जुले सहभागी रूप को, जबकि ये किसी काम्प्लेक्स में एक साथ ही स्थित होते हैं, ओबेरॉय ट्रिडेंट कहा जाता है। यह भारत के कई शहरों तथा विश्व के कई स्थानों में ओबेरॉय होटल्स एवं रिसॉर्ट्स की क्षत्र छाया में अपनी बहुमूल्य सेवाएँ प्रदान करते हैं।
इन होटलों को पहले ओबेरॉय टावर्स या ओबेरॉय शेरटन के नाम से जाना जाता था पर बाद में हिल्टन होटल्स कारपोरेशन तथा ओबेरॉय होटल्स एवं रिसॉर्ट्स के बीच चलीं व्यापारिक नीतियों के चलते इन्हें हिल्टन टावर्स नाम दे दिया गया। यह नाम 2004 से अनवरत 2008 तक चलता रहा। बाद में कुछ फेर बदल हुआ तथा अप्रैल 2008 में इसका नाम हिल्टन टावर्स से बदल के फिर से ट्रिडेंट टावर्स कर दिया गया।
ओबेरॉय परिवार अपनी पैत्रक परंपरा से इस का स्वामित्व करते आ रहे हैं। 32.11 % बढ़त के साथ पी आर एस महोदय ई आई एच लिमिटेड के मुख्य शेयर धारक हैं।
इन होटलों की सबसे खास बात बहुत ही अच्छे प्रकार से प्रशिक्षित एवं उत्साही स्टाफ का होंना है जो कि असाधारण रूप से ध्यानपूर्वक सेवाएँ प्रदान करते हैं। इस समूह के विलासिता होटल श्रेणियों नें अपनी खास सेवाओं के चलते विश्व के विलासी होटलों की सूची में अपने लिए विशिष्ट स्थान बना लिया है।
26 नवम्बर 2008 को एक साजिश के तहत हुए आतंकी हमलों में इन होटलों पर भी हमला हुआ जिसका व्यापक असर रहा। आतंकियों नें बड़ी ही निर्दयता से कुल 32 स्टाफ एवं अतिथियों का क़त्ल कर दिया। इस दौरान होटल 3 दिनों तक आतंकियों की गतिविधियों से ग्रस्त रहा।
