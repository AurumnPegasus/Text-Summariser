क्वान्त रूस की एक लोकप्रिय वैज्ञानिक पत्रिका है जो भौतिकी और गणित सम्बन्धी लेख प्रकाशित करती है। इसे पढ़ने वाले अधिकतर विद्यार्थी और शिक्षक होते हैं। इसका प्रकाशन सोवियत संघ के ज़माने में सन् 1970 में हुआ था और उस देश के खंडीकरण के बाद रूस में जारी रहा। 1990-2001 के काल में क्वान्त के कुछ चुने हुए लेख अंग्रेज़ी द्विमासिक पत्रिका 'क्वान्टम मैगज़ीन' में भी प्रकाशित हुए थे। 1993-2001 काल में कुछ का अनुवाद यूनानी भाषा में भी किया गया था।
