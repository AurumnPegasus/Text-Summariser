वृक या लूपस खगोलीय गोले के दक्षिणी भाग में स्थित एक तारामंडल है जो अंतर्राष्ट्रीय खगोलीय संघ द्वारा जारी की गई 88 तारामंडलों की सूची में शामिल है। दूसरी शताब्दी ईसवी में टॉलमी ने जिन 48 तारामंडलों की सूची बनाई थी यह उनमें भी शामिल था। आकाश में यह नरतुरंग और वॄश्चिक तारामंडल के बीच में स्थित है।
अंग्रेज़ी में वृक तारामंडल को "लूपस कॉन्स्टॅलेशन" कहा जाता है। लातिनी भाषा में "लूपस" का अर्थ भेड़िया होता है।
वृक तारामंडल में 41 तारे हैं जिन्हें बायर नाम दिए जा चुके हैं। इनमें से 2 के इर्द-गिर्द ग़ैर-सौरीय ग्रह परिक्रमा करते हुए पाए गए हैं। वैसे इस तारामंडल में +6.00 मैग्नीट्यूड से अधिक चमक वाले लगभग 70 तारे हैं। वृक तारामंडल की कुछ प्रमुख खगोलीय वस्तुएँ इस प्रकार हैं -
