रक्तखेल खेल और मनोरंजन की एक श्रेणी है जिसमें दर्शकों के आनंद के लिए पशुओं को चोट पहुँचाई जाती है या उनकी हत्या की जाती है। कुछ परिभाषाओं में इस में ऐसे खेल या मनोरंजन भी शामिल हैं जिनमें मानवों को भी चोट पहुँचाई जाए। रक्तखेलों में आनंद के लिए करा गया शिकार, कुत्तों की लड़ाई, मुर्गों की लड़ाई, इत्यादि शामिल हैं। प्राचीन रोम के ग्लैडियेटर खेल और ऐसे मनोरंजन जिनमें मानवों को सिंहों या अन्य पशुओं द्वारा मरवाया जाता था भी रक्तखेलों में गिने जाते हैं। कई आधुनिक मान्यताओं में रक्तखेलों को अमानवीय व बर्बर माना जाता है।
