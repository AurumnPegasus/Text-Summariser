सनाया ईरानी एक भारतीय टेलीविजन अभिनेत्री है। उन्होने अपनी पहली मुख्य भूमिका स्टार वन के धारावाहिक मिले जब हम तुम में निभाई। सनाया स्टार प्लस के धारावाहिक इस प्यार को क्या नाम दूं? में खुशी कुमारी गुप्ता की भूमिका से घर-घर में पहचानी जाने लगी।सनाया ने यशराज बैनर की फिल्म फना में एक छोटी-सी भूमिका भी निभाई।हाल ही में उन्होने कलर्स पर प्रसारित होने वाले धारावाहिक रंगरसिया में पार्वती नामक मुख्य भूमिका भी निभाई।
सनाया ने अपने जीवन के सात साल ऊटी के बोर्डिंग विद्यालय में बिताए। इसके बाद उन्होने स्नातक की पढ़ाई पूरी की। वे एमबीए की डिग्री भी प्राप्त करना चाहती थी परन्तु उन्होने अभिनेत्री बनना पसन्द किया। 
19 नवम्बर 2010 को स्टार वन के धारावाहिक मिले जब हम तुम की समाप्ति तिथि पर सनाया ने अपने सहकर्मी अभिनेता मोहित सहगल के साथ अपने प्रेम-संबंधों की घोषणा की।
