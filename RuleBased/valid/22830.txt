फ़ारयाब अफ़्ग़ानिस्तान का एक प्रांत है जो उस देश के उत्तरी भाग में स्थित है। इस प्रान्त का क्षेत्रफल 20,293 वर्ग किमी है और इसकी आबादी सन् 2006 में लगभग 8.5 लाख अनुमानित की गई थी। इस प्रान्त की राजधानी मेयमना शहर है। फ़ारयाब में बसने वाले 53% लोग उज़बेक नस्ल के, 27% ताजिक और 13% पश्तून हैं। इस प्रान्त कि उत्तरी सीमा तुर्कमेनिस्तान से लगती है।
फ़ारसी में 'फ़ारयाब' शब्द का अर्थ 'सींची गई धरती' होता है। ध्यान रहे कि काज़ाख़स्तान में भी सिर दरिया के किनारे एक फ़ारयाब नामक शाहर है जो इस फ़ारयाब से बिलकुल अलग है।
