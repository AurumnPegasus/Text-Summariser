प्रोटिअस सौर मण्डल के आठवे ग्रह वरुण का एक उपग्रह है। यह वरुण के सारे उपग्रहों में से दूसरा सबसे बड़ा है। प्रोटिअस का औसत व्यास 400 किमी है और इसका अकार थोड़ा बेढंगा है । इसकी ज़मीन उबड़-खाबड़ है और इसपर कुछ ऊँचाइयाँ 20 किमी तक की देखी गयी हैं। उल्का-पिंडों के गिरने से इस पर कई गढढे भी हैं और ऐसे सब से बड़े गढढे की चौड़ाई 200 किमी है। इस उपग्रह का रंग गढ़ा प्रतीत होता है। वैज्ञानिकों का अनुमान है के वरुण का यह चन्द्रमा वरुण के साथ-साथ निर्मित नहीं हुआ था, बल्कि उस मलबे के कुछ जमावड़े से बन गया है जब वरुण नें अपने से पास गुज़रते हुए ट्राइटन को अपने शक्तिशाली गुरुत्वाकर्षण के क़ब्ज़े में लेकर उसे अपना उपग्रह बना लिया। उस दौरान वरुण के इर्द-गिर्द घूम रहे पुराने उपग्रहों में गुरुत्वकर्षण के बदलते प्रभाव से काफ़ी टकराव हुए थे जिनसे वे उपग्रह ध्वस्त हो गए और अपना मलबा छोड़ गए और प्रोटिअस उसी का नतीजा है।
प्रोटिअस को अंग्रेज़ी में "Proteus" कहते हैं।
