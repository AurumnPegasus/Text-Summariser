भुवन वाणी ट्रस्ट हिन्दी पुस्तकों के एक प्रमुख प्रकाशक हैं। इसकी स्थापना 1969 में नन्द कुमार अवस्थी ने की थी। इसका मुख्यालय लखनऊ में है। हिन्दी, उर्दू, संस्कृत, बँगला, असमी, ओड़िया, कश्मीरी, मराठी, गुरुमुखी, गुजराती, तमिळ, तेलुगु, कन्नड़ मलयाळम, सिन्धी, नेपाली, राजस्थानी आदि भाषाओं तथा अनेक बोलियों के सत्साहित्य को, देवनागरी लिपि में धारावाहिक सानुवाद लिप्यन्तरण द्वारा, भारत के जन-जन तक पहुँचाना, अधिकाधिक भाषाओं का शिक्षण, प्रसारण और ज्ञान प्राप्त कराते हुए इनको एक सूत्र में पिरोहना- यही ‘भुवन वाणी ट्रस्ट’ संस्था का उद्देश्य है।
इस संस्था ने 'भाषा मंदिर' का निर्माण किया है जिसके देवता विश्व की सभी लिपियों के वर्ण हैं किन्तु 'प्रमुख देवता' विश्व की वैज्ञानिक लिपि देवनागरी है। 
