18 अप्रैल 2014 को एवरेस्ट आधार शिविर के निकट माउंट एवरेस्ट पर एक हिमस्खलन ने सोलह नेपाली गाइडों को मार डाला। 20 अप्रैल तक, तेरह शव बरामद किये जा चुके थे। शेष शवों की खोज में कठिनाई और जोखिम है। कुछ शेरपा गाइड पीड़ितों के परिवारों ने सरकार द्वारा अल्प मुआवजे के प्रस्ताव से नाराज थे और एक "कड़ा विरोध" या हड़ताल की धमकी दी गयी थी।
स्थानीय समयानुसार 06:45 बजे, माउंट एवरेस्ट के दक्षिणी किनारे पर लगभग 19,000 फीट की ऊंचाई पर एक हिमस्खलन हुआ। दुर्घटना स्थल को स्थानीय रूप से "गोल्डन गेट" या पॉपकॉर्न फील्ड" के रूप में जाना जाता है। यह स्थल खुंबू आइसफॉल के भीतर स्थित है। आइसफॉल में और ऊपर मौजूद कई अस्थिर सिरेक का मतलब यह है कि पर्वतारोही तापमान वृद्धि से पहले आमतौर सुबह में, जितनी जल्दी संभव हो आइसफॉल को पार करने की कोशिश करते हैं। लगभग 30 पुरुष जिनमें से ज्यादातर शेरपा गाइड थे माउंट एवरेस्ट के पश्चिमी कंधे की ढलानों पर एक बड़े सिरेक के टूटने की वजह से उत्त्पन हुए हिमस्खलन में दफन हो गए। पर्वतारोहियों का समूह आगामी यात्री काल में शुल्क का भुगतान कर पर्वतारोहण करने वाले यात्री के लिए रस्सियों को जमा रहा था और दक्षिण कर्नल मार्ग पर आगामी चढ़ाई की तैयारी कर रहा था। शेरपा गाइडों को हर साल ग्लेशियर के स्थानांतरण की स्थिति में नियमित रूप से आइसफॉल के माध्यम से एक नया मार्ग बनाना होता है।
