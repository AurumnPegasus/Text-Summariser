आत्मा सुपर्ण वर्मा द्वारा निर्देशित और मुख्य भूमिका में बिपाशा बसु एवं नवाज़ुद्दीन सिद्दिक़ी द्वारा अभिनीत जहाँ शेरनाज़ पटेल और डोयेल धवन सहायक भूमिका में हैं बॉलीवुड की 2013 में जारी की गयी सायकोलॉजिकल सुपरनैचुरल थ्रिलर फ़िल्म है। आत्मा 22 मार्च 2013 को जारी की गयि।
माया और अभय पति पत्नी हैं और इनकी एक बेटी भी है। हालाँकि माया और अभय की शादी-शुदा ज़िन्दगी तनावपूर्ण है पर दोनों ही अपनी बेटी निया से बेहद प्यार करते हैं। अभय, माया पर इतने अत्त्याचार करता है कि माया उससे तलाक लेने की ठान लेती है। तलाक के बाद जब बात आती है कि निया किसके पास रहेगी तो कोर्ट माया के हक में फैसला देता है। ये बात अभय के गले से नहीं उतरती और वो सरे आम माया को धमकी दे देता है। उसी रात अभय की एक एक्सीडेंट में मौत हो जाती है। अब अभय की आत्मा निया के इर्द-गिर्द के लोगों को डराने लगती है। इस आत्मा से छुटकारा पाने के लिए माया की मां यानी की निया की नानी एक पूजा भी रखवाती है। लेकिन अभय की आत्मा, पंडित और निया की नानी दोनों को ही मार डालती है। इतना ही नहीं अभय की आत्मा माया की बहन को भी मार डालती है और इस क़त्ल का इलज़ाम आता है माया पर। माया को जेल हो जाती है। पुलिस के सामने अपनी बात को हज़ार बार रखने पर भी कोई माया की इस बात पर यकीन करने को तैयार नहीं होता कि ये सब अभय की आत्मा कर रही है। जब माया जेल में होती है तो उसे पंडित की एक बात याद आती है। यही की जीते जी वो निया को अभय से नहीं बचा सकती।
