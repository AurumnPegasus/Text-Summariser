ऐसी दीवानगी देखी नहीं कहीं भारतीय हिन्दी धारावाहिक है, जिसका प्रसारण ज़ी टीवी पर होने वाला है। इसका प्रसारण 22 मई से होगा। इसमें मुख्य किरदार में प्रणव मिश्रा और ज्योति शर्मा हैं।
इसमें प्रणव मिश्रा और ज्योति शर्मा को मुख्य किरदार हेतु लिया गया था। यह दोनों ही जयपुर के रहने वाले हैं। प्रणव ने बताया कि यहाँ तक का सफर काफी कठिन था। उन्होंने इसके लिए काफी मेहनत की है। उन्होंने ये भी बताया कि इससे पहले जिस धारावाहिक में मुझे लिया गया था, वो अब तक नहीं बन पाया था। इस कारण उन्हें डर लग रहा था कि कहीं इस बार भी ऐसा न हो जाये और अंत में उन्होंने जाने का फैसला भी कर लिया था और तभी इसके लिए उन्हें चुना गया। जब उनसे धारावाहिक के शीर्षक के बारे में पूछा गया कि प्रायः धारावाहिकों के शीर्षक फिल्मी गानों पर क्यों रखे जाते हैं, तो उन्होंने कहा कि गानों से आप आसानी से पूरे कहानी के बारे में आसानी से समझ सकते हैं।
इसके शुरू होने से पहले एक घटना घटी थी, जिसके बारे में ज्योति ने बताया कि जब इसका निर्माण शुरू होने पहले प्रणव ने मुझे "बहन इधर आजा" कह कर बुलाया। हम दोनों जयपुर से ही हैं, शायद ये सोच कर उसने कहा हो। प्रणव ने कहा कि उसी समय ज्योति ने मुझे टोकते हुए कहा था कि हम लोग प्रेमी प्रेमिका का किरदार निभा रहे हैं और यदि हम लोग एक दूसरे को भाई बहन कहेंगे तो किरदार में कैसे ढल सकेंगे। इसी के बाद से हम दोनों के मध्य दोस्ताना व्यवहार शुरू हुआ।
