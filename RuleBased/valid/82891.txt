आकांक्षा सिंह भारतीय महिला राष्ट्रीय बास्केटबॉल टीम की वर्तमान कप्तान है। वह 2004 से अब तक राष्ट्रीय महिला टीम का सदस्य है। उनका जन्म 7 सितम्बर 1989 को वाराणसी में हुआ था। उनकी बहने दिव्य, प्रशांति सिंह और प्रतिमा सिंह ने भारतीय राष्ट्रीय महिला बास्केटबॉल टीम का प्रतिनिधित्व किया है। वह बास्केटबॉल खिलाड़ियों के परिवार से है; उनकी तीन बहनें वर्तमान में भारत महिला राष्ट्रीय बास्केटबॉल टीम का सदस्य हैं और उनकी एक और बहन प्रियंका सिंह बास्केट बॉल राष्ट्रिय इंस्टिट्यूट की कोच है। उन सब को साथ में सिंह बहनें भी कहा जाता है। 
2010 में आकांक्षा को भारत की पहली व्यावसायिक बास्केटबॉल लीग, एमबीपीएल में सर्वाधिक मूल्यवान खिलाड़ी से सम्मानित किया गया था। उस समय उनका नाम भारतीय बास्केटबॉल इतिहास की किताबों में आईएमजी रिलायंस द्वारा प्रायोजित बास्केटबॉल फेडरेशन ऑफ इंडिया के "A ग्रेड " के खिलाड़ी के रूप में पहले चार फुटबॉल प्लेयर्स के रूप में पुख्ता हुआ था। उन्हें बास्केटबॉल में छोटे आश्चर्य के नाम से भी बुलाया जाता है। वह बहुत चुस्त और देश के बहुत ही कुशल गेंद संचालकों में से एक है। कई राष्ट्रीय और राज्य चैंपियनशिप में उन्हें सर्वश्रेष्ठ खिलाड़ी से सम्मानित भी किया गया है। दिल्ली विश्वविद्यालय में उनकी कप्तानी में उन्होंने नलौर में ऑल इंडिया यूनिवर्सिटी बास्केटबॉल चैंपियनशिप में स्वर्ण पदक जीता था, जहां उन्हें अपनी बहन प्रतिमा सिंह के साथ संयुक्त सर्वश्रेष्ठ खिलाड़ी का पुरस्कार दिया गया था। 

