हरबर्ट सटक्लिफ अंग्रेज पेशेवर क्रिकेटर थे, जो यॉर्कशायर और इंग्लैंड के लिये सलामी बल्लेबाज के रूप में खेलते थे। 1945 के एक मैच को छोड़कर इनका करियर विश्वयुद्धों के मध्य की अवधि में चला। उनकी प्रसिद्धि जैक हॉब्स के साथ इंग्लैंड के लिये 1924 से 1930 तक महान सलामी जोड़ी के रूप में टिकी हुई है। उन्होंने यॉर्कशायर के लिये पर्सी होम्स और अपने आखिर के सालों में लेन हटन के साथ भी उल्लेखनीय साझेदारी बनाई।
सटक्लिफ के कैरियर के दौरान, यॉर्कशायर ने काउंटी चैम्पियनशिप में 12 बार जीत हासिल की। सटक्लिफ इंग्लैंड के लिये 54 टेस्ट में खेले। उनकी पूरी कैरियर बल्लेबाजी औसत 60.73 है जो किसी अंग्रेज बल्लेबाज द्वारा सबसे अधिक है।
