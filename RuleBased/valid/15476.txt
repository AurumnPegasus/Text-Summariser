प्यार तो होना ही था 1998 में बनी हिन्दी भाषा की हास्य प्रेमकहानी फिल्म है। इसका निर्देशन अनीस बज़मी ने किया और मुख्य भूमिकाओं में काजोल और अजय देवगन है। फिल्म सुपरहिट रही थी।
संजना, एक बहुत अनाड़ी किस्म की औरत है जो फ्रांस में अपने अंकल के साथ रहती है और अपने प्यार राहुल से शादी करने वाली है। राहुल को काम के सिलसिले में भारत जाना पड़ेगा और संजना उसके साथ जाने की जिद करती है, जब कि वह प्लेन में जाने से डरती है। जब प्लेन उड़ने के लिए तैयार होता है संजना का डर हद पार कर देता है और वह प्लेन से उतरने कि जिद करती है।
एक दिन राहुल गलती से संजना को बोलता है कि उसको निशा से प्यार हो चुका है और वह पैरिस वापस आकर संजना से शादी नहीं कर सकता।
संजना फैसला करती है कि वह राहुल को वापस लाएगी चाहे कुछ भी हो, चाहे उसे प्लेन में भी क्यों न बैठना पड़े। जब प्लेन उड़ने के लिए तैयार होता है एक यात्री उसके साथ बैठता है जिसका नाम शेखर है। उसको एहसास होता है कि संजना को उड़ने से डर लगता है तो वह उसको गुस्सा दिलाकर उसका ध्यान बटाता है। प्लेन के वक़्त संजना गलती से शेखर पर शराब फेक देती है और उसको एहसास होता है कि वह कुछ छुपा रहा है। शेखर बाथरूम पहुँचाता है और अपने जेब से एक पौधा निकालता है। जब वह पौधे में से कपड़ा हटाता है हमें अहसास होता है कि शेखर असल में एक चोर है और उसने पैरिस से एक हीरे का हार चुराया है और एक पौधे में छुपाया है। एक खतरनाक सफ़र के बाद वह लोग भारत पहुचते हैं|
संजना अपने खोये हुए प्यार को ढूँढती है और उसका बैग भी चुराया गया है। उसको थोड़ा पता है कि शेखर अपने कुछ चोरी का सामान उसके बैग में डाला है। शेखर फिर उसके बैग को ढूँढता है और संजना को राहुल को ढूढने में मदद करता है और राहुल पालम बीच जाता है। शेखर को अपने घर में संजना से प्यार हो जाता है। संजना को अब भी राहुल से प्यार है और जब वह पाली घाट पहुचती है, वह अब भी राहुल और निशा को अलग करना चाहती है। राहुल को जलाने के लिए, संजना और शेखर प्यार करने का नाटक करते हैं। पर संजना को शेखर से प्यार हो चुका है और वह उसे कभी बता नहीं सखती। वह वापस फ्रांस जाने का फैसला करती है। तब शेखर को संजना के लिए प्यार कआ अहसास होता है और ट्रैफिक के जल्दी में उसकी गाड़ी फट जाती है - अंत में वह प्लेन को जाने से रोक लेता है।
एल्बम सोनी म्यूजिक पर रिलीज़ हुआ था और कुछ कुछ होता है, दिल से और सोल्जर के बाद 1998 की चौथी सबसे ज्यादा बिकने वाली एल्बम थी। इसे जतिन-ललित द्वारा सर्वश्रेष्ठ संगीत निर्देशन के लिए फिल्मफेयर, स्टार स्क्रीन पुरस्कार और ज़ी सिने पुरस्कारों में नामांकन प्राप्त हुए। गीत "प्यार तो होना ही था", "आज है सगाई", "अजनबी मुझको इतना बता" और "जब किसी की तरफ" लोकप्रिय थे।
सभी गीत समीर द्वारा लिखित; सारा संगीत जतिन-ललित द्वारा रचित।
