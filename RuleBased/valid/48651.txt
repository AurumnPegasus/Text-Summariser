बैलिविक ग्वेर्नसे इंग्लिश चैनल पर नारमेंडी के तट पर स्थित एक ब्रिटिश किरीटाधीन क्षेत्र है। ग्वेर्नसे के द्वीप के अतिरिक्त अल्देर्नी, सरक, हेर्म, जेथोऊ, ब्रेचक्यूऊ, बुर्होऊ, लिहोऊ और अन्य द्वीप शामिल हैं। हालाँकि इन सभी द्वीपों की रक्षा यूनाइटेड किंगडम की जिम्मेदारी है, लेकिन ग्वेर्नसे उसका हिस्सा नहीं है, बल्कि आइल ऑफ मान की तरह अलग किरीटाधीन है। ग्वेर्नसे यूरोपीय संघ का भी हिस्सा नहीं है। ग्वेर्नसे द्वीप 10 पारिशों में विभाजित है। बैलिविक ऑफ जर्सी के साथ मिलकर यह सामूहिक तौर पर चैनल द्वीप समूह के रूप में जाना जाता है। ग्वेर्नसे साझा यात्रा क्षेत्र में आता है।
