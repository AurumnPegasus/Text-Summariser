यह ग्रन्थि थायरॉइड ग्रन्थि की पृष्ठ सतह में धँसी दो जोड़ी या चार छोटी अण्डाकार-सी लाल रंग की ग्रथियों होती हैं। मनुष्य में इनका वजन 0.01 से 0.03 ग्राम होता है। इनके साथ-साथ कई प्रकार की कोशिकाएँ तथा रक्त पात्र भी पाये जाते हैं। यह ग्रथियों पैराथॉरमोन नामक हॉर्मोन का सावण करती हैं । यह हॉर्मोन विटामिन D के साथ मिलकर रक्त में कैल्सियम की मात्रा को बनाने का कार्य करता है। 
साथ ही यह आँत में कैल्सियम के अवशोषण को तथा वृक्कों में इसके पुनरावशोषण को बढाता है । रक्त में कैल्सियम की इस प्रकार बड़ी मात्रा का उपयोग अस्थि निर्माण तथा दन्त निर्माण में किया जाता है, तथा कैल्सियम पेशियों के सिकुडने तथा फैलने में भी सहयोग करता है।
यदि किन्ही कारणों से पैराथॉरमोन हॉर्मोन की कमी शरीर में हो जाये तब पेशियों तथा तन्त्रिकाओं में आवश्यक उत्तेजना के कारण ऐंठन और कम्पन होने लगता है। कभी-कभी ऐच्छिक पेशियों में लम्बे समय तक सिकुड़न पैदा हो जाती है। अधिकांश रोगी कंठ की पेशियों में ऐसी सिकुड़न के कारण साँस नहीं ले पाते हैं, और मर जाते हैं। इस रोग को टिटेनी कहते हैं।
कभी-कभी यह ग्रन्थि अधिक हॉर्मोन का स्राव करने लगती है । इससे हड्डियाँ गलकर कोमल तथा कमजोर हो जाती हैं। तन्त्रिका सूत्र तथा पेशियाँ कमजोर हो जाती हैं। तन्त्रिका सूत्र तथा पेशियाँ कमजोर हो जाती हैं। मूत्र की मात्रा बन्द हो जाने से प्यास बढ़ जाती है, भूख मर जाती है, सिर दर्द रहने लगता है।
