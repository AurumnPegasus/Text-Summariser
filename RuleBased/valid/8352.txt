वैज्ञानिक साहित्य के अन्तर्गत वे प्रकाशन आते हैं जिनमें प्राकृतिक तथा सामाजिक विज्ञान से सम्बन्धित मौलिक प्रायोगिक या सैद्धान्तिक कार्यों का विवरण हो। अकादमिक प्रकाशन वह प्रक्रिया है जिसके द्वारा अनुसंधानों को साहित्य में जगह मिलती है। किसी वैज्ञानिक पत्रिका में पहली बार प्रकाशित होने वाले मौलिक वैज्ञानक अनुसंधान को 'प्राथमिक साहित्य' कहते हैं। पैटेन्ट, तकनीकी रिपोर्ट, इंजीनियरी और डिजाइन से सम्बन्धित लघु अनुसंधान, कम्प्यूटर सॉफ्टवेयर आदि से सम्बन्धित डिजाइन कार्य आदि भी प्राथमिक साहित्य के अन्तर्गत गिने जा सकते हैं। द्वितीयक साहित्य के अन्तर्गत पुनरीक्षण लेख तथा पुस्तकें आती हैं। तृतीयक साहित्य के अन्तर्गत विश्वकोश आदि रखे जा सकते हैं।
