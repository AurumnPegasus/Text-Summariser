ब्लैकबेरी लिमिटेड, जिसे पहले रिसर्च इन मोशन लिमिटेड के नाम से जाना जाता था कनाडा की एक दूरसंचार और बेतार फोन उपकरणों की कंपनी है जोकि सबसे अच्छे स्मार्टफोन और टेबलेट्स के लिए ब्लैकबेरी ब्रांड के विकासकर्ता के रूप में आम जनता और औद्योगिक अनुप्रयोगों और बेतार उपकरणों के प्रबंधन के लिए सुरक्षित और उच्च विश्वसनीयता वाले सॉफ्टवेयर प्रदान करने के लिये भी दुनिया भर में प्रसिद्ध है।ब्लैकबेरी के सॉफ्टवेयर और हार्डवेयर उत्पाद विभिन्न सरकारों की संस्थाओं द्वारा, कार निर्माताओं और औद्योगिक संयंत्रों द्वारा दुनिया भर में इस्तेमाल किए जा रहे हैं। इनमे से अधिकतर गतिविधियाँ लोगो द्वारा अनदेखी की जा रही है। कंपनी का मुख्यालय वाटरलू, ओंटारियो, कनाडा में है। यह सन् 1984 में माइक लाज़रिदिस और डगलस फ्रेगिन द्वारा स्थापित की गई थी।
