प्यूर्टो बैक्वेरीज़ो मोरेनो, ईक्वाडोर के गैलापागोस प्रांत की राजधानी है। यह द्वीपसमूह के सबसे पूर्व में स्थित सैन क्रिस्टोबाल द्वीप के दक्षिणपश्चिमी तट पर स्थित है। शहर का नाम ईक्वाडोर के पूर्व राष्ट्रपति अल्फ्रेडो बैक्वेरीज़ो मोरेनो के नाम पर रखा गया है।
हालांकि प्यूर्टो बैक्वेरीज़ो मोरेनो राजधानी है, लेकिन इसकी जनसंख्या सिर्फ 5600 है जो कि, प्यूर्टो अयोरा के बाद दूसरे स्थान पर है। यहाँ के अधिकतर निवासी मछुआरे हैं। यहाँ के प्राथमिक उद्योगों में शिल्पकारी, मछली पकड़ना, पर्यटन और कृषि है। शहर में पर्यटन का बुनियादी ढांचा प्यूर्टो अयोरा के समान उन्नत नहीं है।
