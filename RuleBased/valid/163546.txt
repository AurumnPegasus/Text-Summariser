चक अमेरिकी एक्शन-कॉमेडी/जासूस-ड्रामा टेलिविज़न शृंखला है जिसका निर्माण जोश श्वॉर्टज़ और क्रिस फेडाक ने किया था। इसकी पठकथा का मुख्य किरदार एक साधारण कंप्यूटर सेवा विशेषज्ञ चक है जिसे अपने कॉलेज के समय के मित्र से एन्कोडेड ई-मेल मिलता है; संदेश में एक ऐसे सॉफ्टवेयर प्रोग्राम की एकमात्र प्रति होती है जिस से चक के दिमाग में अमेरिकी जासूसी कार्यक्रम के रहस्य जड़ जाते हैं।
शृंखला का पायलट प्रकरण 24 सितम्बर 2007, को एनबीसी पर प्रसारित हुआ। दूसरे सत्र के समापन के पश्चात चैनल ने इसे आगे नहीं बढ़ाने का निर्णय लिया परन्तु इसके प्रशंसकों ने सफल अभियान द्वारा एनबीसी को प्रोत्साहित किया और शृंखला पाँच सत्रों तक चली। 27 जनवरी 2012, को पाँचवे सत्र का अंतिम दो घंटे का प्रकरण प्रसारित हुआ।
