निर्देशांक: 15°24′N 73°50′E / 15.4°N 73.83°E / 15.4; 73.83वास्को द गामा या वास्को दा गामा ; संक्षेप में बहुधा केवल वास्को), भारत के पश्चिमी तट पर स्थित देश के सबसे छोटे राज्य गोवा का सबसे बड़ा नगर है। इसका नाम पुर्तगाली अन्वेषक वास्को द गामा के नाम पर रखा गया है। जनसंख्या अनुसार वास्को, गोवा का सबसे अधिक जनसंख्या वाला नगर है और यह अनुमानित: 1,00,000 से अधिक है। यह मुरगांव तालुक का मुख्यालय भी है। यह नगर मुरगांव प्रायद्वीप के पश्चिमी छोर पर और जुवारी नदी के मुहाने पर स्थित है। गोवा की राजधानी पणजी से यह 30 किलोमीटर और, डाबोलिम हवाई अड्डे से 5 किलोमीटर की दूरी पर स्थित है।
इस नगर की स्थापना 1543 में की गई थी और 1961 तक यह पुर्तगाली साम्राज्य का भाग बना रहा, जब इसे भारत ने अपने अधिकार में ले लिया था। भारतीय नौसेना का गोवा नौसेना क्षेत्र वास्को में स्थित है जहां से यह डाबोलिम हवाई अड्डे पर नियन्त्रण रखते हैं। 
अतीत में वास्को द गामा का नाम बदल कर सम्भाजी नगर करने के कुछ असफल प्रयास भी किये गये हैं।
