राष्ट्रीय खेल विश्वविद्यालय, भारत के मणिपुर राज्य में एक केन्द्रीय विश्वविद्यालय है। भारत के प्रधानमंत्री नरेन्द्र मोदी ने 16 मार्च, 2018 को इसका शिलान्यास किया था एवं जून 2018 में राष्ट्रपति द्वारा राष्ट्रीय खेल विश्वविद्यालय अध्यादेश - 2018 को मंजूरी देने के बाद इसकी स्थापना हुई थी। यह खेल एवं शारीरिक शिक्षा के छेत्र में भारत सरकार द्वारा स्थापित पहला केन्द्रीय विश्वविद्यालय है। भारत में विभिन्न राज्य सरकारों द्वारा तमिल नाडु फिजिकल एजुकेशन एण्ड स्पोर्ट्स यूनिवर्सिटी, स्वर्णिम गुजरात स्पोर्ट्स यूनिवर्सिटी और राजस्थान क्रीड़ा विश्वविद्यालय नामक इसी तरह के तीन राज्य विश्वविद्यालय स्थापित/प्रस्तावित किए जा चुके हैं। जबकि लक्ष्मीबाई राष्ट्रीय शारीरिक शिक्षा संस्थान नामक एक डीम्ड यूनिवर्सिटी पहले से खेलकूद के क्षेत्र में संचालित है।
