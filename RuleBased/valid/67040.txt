मिंजुर भक्तवत्सलम
भारतीय राष्ट्रीय कांग्रेस के हरिपुरा सत्र में भक्तवत्सलम, 1938
मिंजुर भक्तवत्सलम या मिंजुर कनकसाभापति भक्तवत्सलम, तमिलनाडु राज्य के एक भारतीय वकील, राजनेता और स्वतंत्रता सेनानी थे। उन्होंने 2 अक्टूबर 1963 से 6 मार्च 1967 तक मद्रास राज्य के मुख्यमंत्री के रूप में कार्य किया था। वह तमिलनाडु के अन्तिम कांग्रेसी मुख्यमंत्री थे और भारतीय स्वतंत्रता आंदोलन में भाग लेने वाले आखिरी थे।
भक्तवत्सलम का जन्म मद्रास प्रेसीडेंसी में 9 अक्टूबर 1897 को हुआ था। उन्होंने कानून का अध्ययन किया और मद्रास उच्च न्यायालय में एक वकील के रूप में अभ्यास करने लगे। उन्होंने राजनीति में कम उम्र से ही शामिल होकर स्वतंत्रता आंदोलन में भाग लेना आरम्भा कर दिया था। वह नमक सत्याग्रह और भारत छोड़ो आंदोलन के दौरान जेल भी गये। वह 1937 में मद्रास विधान सभा के लिए चुने गए और राजाजी सरकार में संसदीय सचिव के रूप में कार्यरत रहे और फिर ओ पी रामस्वामी रेड्डीयार की सरकार में मंत्री के रूप में कार्य किया। उन्होंने 1950 के दशक के दौरान भारतीय राष्ट्रीय कांग्रेस का नेतृत्व किया और 1963 से 1967 तक मद्रास प्रेसिडेंसी के मुख्यमंत्री के रूप में कार्य किया। 1967 के चुनावों में भारतीय राष्ट्रीय कांग्रेस की हार के बाद, भक्तवत्सलम आंशिक रूप से राजनीति से सेवानिवृत्त हुए। 31 जनवरी 1987 को 89 वर्ष की आयु में उनकी मृत्यु हो गई।
