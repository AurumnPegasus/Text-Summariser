जट्ट एंड जूलिएट एक पंजाबी रोमांटिक कॉमेडी फिल्म है जिसमें दिलजीत दोसांझ व नीरू बाजवा ने मुख्य भूमिकाएँ निभाई हैं। इस फिल्म के निर्देशक अनुराग सिंह तथा निमाता दर्शन सिंह ग्रेवाल व गुनबीर सिंह सिधु हैं। यह फिल्म 29 जून 2012 को थियेटर्स में रिलीज़ हुई तथा बॉक्स ऑफिस पर बहुत बड़ी हिट साबित हुई। इस फिल्म की बॉक्स ऑफिस सफलता ने पंजाबी फिल्म उद्योग में नयी जान फूँक दी। पीटीसी पंजाबी फिल्म अवॉर्ड्स, 2013 में इस फिल्म ने कई अवॉर्ड जीते जिनमें सर्वोत्तम फिल्म, सर्वोत्तम निर्देशक, सर्वोत्तम अभिनेता व सर्वोत्तम अभिनेत्री के अवॉर्ड्स शामिल हैं। लगभग इसी टीम के साथ इस फिल्म का सीक्वेल जट्ट एंड जूलिएट 2 भी अगले साल रिलीज़ हुआ। इसने भी बॉक्स ऑफिस के कीर्तिमान तोड़ डाले और आज तक की सबसे अधिक कमाई करने वाली पंजाबी फिल्म बनी। 
