सम्प्रीति सेतु, भारत के पश्चिम बंगाल राज्य में हुगली नदी पर स्थित एक रेलवे पुल है। 11 अगस्त, वर्ष 2016 को इस पुल का उद्घाटन किया गया था। यह गारीफ़ रेलवे स्टेशन और हुगली घाट रेलवे स्टेशन के बीच यह नैहाटी-बण्डेल शाखा लाइन पर स्थित है। इस पुल को जुबली ब्रिज के प्रतिस्थापन के रूप में बनाया गया था। यह पुल कुल 415 मीटर लंबा है।
वर्ष 2000 में, भारत के रेल मंत्री ने इस पुल के निर्माण की परियोजना पारित की थी, परन्तु कुछ समस्याओं के कारण, इस परियोजना को 2007 में ही मंजूरी मिल सकी। तत्पश्चात निर्माण कार्य शुरू हुआ, लेकिन बहुत धीमी गति से। नतीजतन, परियोजना की लागत में तय लागत से बहुत अधिक वृद्धि हो गयी। वित्तीय समस्याओं के कारण अंत्यतः, प्राथमिक निर्माण कंपनी ने निर्माणकार्य बंद कर दिया था। इसके बाद, एक नई कंपनी ने पुल का निर्माण कार्य शुरू कर दिया। तथा वर्ष 2016 के अंत तक इस पल का निर्माण पूरा हुआ। इस पुल को उसी वर्ष, अगस्त में शुरू कर दिया गया।
