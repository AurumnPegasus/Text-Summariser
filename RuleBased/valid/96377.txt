बड़ा कटरा ढाका का एक ऐतिहासिक भवन एवं वास्तुशिल्प का स्मारक है। यह यहाँ के प्राचीनतम भवनों में से एक है। यह मुगल काल में निर्मित की गयी थी। यह बुरीगंगा नदी के उत्तरी किनारे, ढाका के चौक बाजार के में दक्षिण स्थित है।
यह भवन ढाका के सबसे पुरातन संरचनाओं में से एक है। इसे मुग़ल बादशाह शाहजहाँ के पुत्र और मुग़ल शहज़ादे शाह सूजा के लिए, उनके आधिकारिक निवास के रूप में बनाया गया था, जो शाहजहाँ के शासनकाल में बंगाल के हाकिम थे। इसके निर्माण की ज़िम्मेदारी, अपने दीवान, अबुल क़ासिम को दी थी।
यह भवन, ढाका के दो ऐतिहासिक "कटराओं" में से एक है, दूसरे का नाम है, छोटा कटरा, जोकि बुरीगंगा के किनारे ही, बड़े कटरे के 185 मीटर पूर्व में स्थित है।
