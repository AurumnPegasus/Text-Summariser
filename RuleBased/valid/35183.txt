सेंट माइकल की गुफा जिब्राल्टर के अपर रॉक नेचर रिजर्व स्थान में स्थित चूना पत्थर की गुफाओं के संजाल को दिया गया नाम है। ये गुफाएँ समुद्र स्तर से 300 मीटर ऊपर स्थित हैं। यह रॉक ऑफ़ जिब्राल्टर के अंदर मौजूद 150 से भी अधिक गुफाओं में से सबसे अधिक पर्यटकों व अन्य आगंतुकों को आकर्षित करती हैं, एक वर्ष में लगभग 1,000,000 आगंतुक।
सभी कोठरियों में सबसे बड़ी का नाम कैथेड्रल गुफा है। यह एक प्रेक्षागृह का कार्य करती है। इसे प्रेक्षागृह में परिवर्तित इसलिए किया गया था क्योंकि इस कोठरी में प्राक्रतिक रूप से ही ध्वनिक गुण हैं। जो विशेषज्ञों के अनुसार स्वरों को एक समान और विश्वासयोग्य ध्वनि के प्रतिपादन में बढ़ाता और मिश्रित करता है। यह एक कंक्रीट मंच के साथ सुसज्जित है और यहाँ 100 से अधिक लोगों के बैठने की क्षमता है। 
यह विभिन्न प्रकार के कार्यक्रमों जैसे नाटक व ध्वनि एवं प्रकाश कार्यक्रम का नियमित रूप से आयोजन स्थल रहा है। यहाँ पर ही मिस जिब्राल्टर सौंदर्य प्रतियोगिता का वार्षिक समारोह आयोजित किया जाता है। यहाँ पर विभिन्न प्रकार की संगीत शैलियों के समारोहों भी आयोजित होते हैं: ओपेरा से लेकर फिलहारमोनिक ऑर्केस्ट्रा व पॉप से लेकर रॉक संगीत। यहाँ जो प्रसिद्ध हस्तियों ने अपनी कला का प्रदर्शन किया है उनमें स्टीव होगार्थ और ब्रीड 77 भी शामिल हैं।
निवर्तमान समय में सेंट माइकल की गुफा सम्पूर्ण जिब्राल्टर में सबसे पर्यटकों के लिए सबसे मुख्य आकर्षण है। यह जनता के लिए प्रतिदिन खुलती है और सालाना लगभग 1,000,000 आगंतुकों को आकर्षित करती है। गुफा के प्रशिक्षण काफ़ी अच्छी तरह से विभिन्न प्रकार की रंग-बिरंगी रोशनियों द्वारा सुसज्जित हैं और आगंतुक गुफा के इतिहास के बारे में यहाँ पर लगी अनेक पट्टिकाओं द्वारा जान सकते हैं। सेंट माइकल की गुफा पर पैदल, गाड़ी, टैक्सी या केबल कार के द्वारा पहुँचा जा सकता है। एक टिकट का मूल्य 10 पाउण्ड स्टर्लिंग है, जिसमें द रॉक के अन्य दो मुख्य पर्यटक आकर्षण मूरिश कैसल और ग्रेट सीज़ टनल में जाने की अनुमति भी शामिल होती है।
जिब्राल्टर टूरिस्ट बोर्ड से कम से कम तीन दिन पहले सम्पर्क करने के पश्चात निचली सेंट माइकल की गुफा के निर्देशित टूर की व्यवस्था की जा सकती है। इस टूर का खर्चा 8 पाउण्ड स्टर्लिंग होता है और सम्पूर्ण टूर को पूरा होने में लगभग तीन घंटे का समय लगता है। गुफा पूरी तरह से प्राकृतिक अवस्था में है, हालांकि कृत्रिम प्रकाश द्वारा रौशनी रहती है और कई जगह छोटे बच्चों को मामूली चढ़ाई और चलने में मदद करने के लिए रस्सियाँ लगी हुई हैं। सुरक्षा हेलमेट प्रदान किए जाते हैं और आरामदायक गैर पर्ची के जूते पहननें की राय दी जाती है। समूह आकार न्यूनतम पाँच से लगभग दस तक की अधिकतम सीमा तक होता है। टूर की प्रकृति के कारण दस वर्ष की उम्र से छोटे बच्चों को गुफा में प्रवेश करने की अनुमति नहीं है।
