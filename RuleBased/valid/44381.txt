भुवन भारतीय अंतरिक्ष अनुसंधान संगठन यानी इसरो द्वारा निर्मित एक सॉफ़्टवेयर है जिससे भारत देश के भूभागों को त्रि-विमीय चित्रों के रूप में अंतरजाल पर देखा जा सकेगा। गूगल अर्थ और विकिमैपिया की भाँति इसमें भूभागों को अलग-अलग ऊँचाईयों से देखा जा सकता है। भुवन के बाद भूसम्पदा नामक परियोजना जारी की जाएगी।
इस सुविधा के साथ उपयोगकर्ता उपग्रह से ली गई चित्रो को सीधे भुवन पर जोड सकते है। इन चित्र परतो को सीधे निजी या दूरस्थ सर्वर से आयात किया जा सकता है।
यह विशेषता उपयोगकर्ता को ऊँचाई की जानकारी को भुवन पर प्रयोग करने में सक्षम बनाती है। यह ऊँचाई परतें निजी या दूरस्थ सर्वर से आयात की जा सकती है।
इस नई सुविधा के माध्यम से वेब में प्रकाशित भौगोलिक विशेषता की मांगों का मानकीकरण करने के लिए भुवन उपयोगकर्ताओं को ओ जी सी द्वारा स्वीकृत डब्लू एफ एस विवरण को लोड करने में सहायक है। भुवन का डब्लू एफ एस प्लग-इन शेप टाईप पोलीगन, पोलीलाईन तथा बिन्दुओं का भी उपयोग करता है।
यह उपकरण हमें किसी भू-भाग की ऊँचाई की रूपरेखा और इससे सम्बंधित जानकारी जैसे अधिकतम व न्यूतम दूरी, ढलान, मार्ग आदि प्रदान करता है।
यह उपकरण किसी दिए गए बिंदु से दिख रहे आयतन को त्रिआयामी में दिखाने में मदद करता है। मापदंड जैसे स्कैन क्षेत्र तथा ऊँचाई कोण और विभिन्न क्षेत्रों की दृश्यता का विश्लेषण आदि निश्चित कर सकते हैं। यह उपकरण त्रिआयामी आकृति बनाता है जो किसी अर्धगोले के उपरी भाग की तरह होता है और उन क्षेत्रों को दर्शाता है जो उस दिए गए बिंदु से दर्शित होते हैं।
इस सुविधा के माध्यम से उपयोगकर्ता भूभाग के चयनित क्षेत्र पर एक वीडियो फ़ाइल देख सकता है। यहाँ, दर्ज रीडिंग के आधार पर टेलीमेट्रिक फ़ाइल का प्रयोग करके वीडियो को खिसकाया जा सकता है।
उपकरण उपयोगकर्ता को खोज मापदंड के अनुसार विशेषता की खोज करने में सहायता प्रदान करता है:
भुवन की इस सुविधा का उपयोग करके उपयोगकर्ता अपने विचार विर्मश बांट सकता है, दूसरे उपयोगकर्ताओं से बात कर सकता है, भूभाग के किसी क्षेत्र का चुनाव कर सकता है, किसी भी परत को विश्लेषण के लिये इस्तेमाल कर सकता है आदि. यह उपकरण उपयोगकर्ताओं को एक नेटवर्क से जोडता है। इन्टरनेट/इनटारनेट के साथ जुड़े होने पर उपयोगकर्ता बात कर सकता है, भूभाग पर टिप्पणी कर सकता है तथा मुक्त हाथ चित्रकारी कर सकता है। एक उपयोगकर्ता सत्र के प्रबंधक के रूप में कार्य करता है तथा बाकी उपभोक्ता के रूप में जुड़े रहते है।
2 डी भुवन, जोकि एक वेब मेप सर्विस अनुप्रयोग है, के अभिलिकेशन के सहयोग से हमें उच्च स्तरीय तथा अति संवेदन शील मानचित्र प्राप्त होते है। उपग्रह तथा मानचित्र के डेटा को संग्रहित करने के लिए यह ओपन लेयर ओपनसोर्स प्रोजेक्ट निर्भर है जोकि शक्तिशाली, उपयोगकर्ता अनुकूलित प्रतिचित्रण तकनीक प्रदान करता है। भुवन 2 डी कुछ ख़ास कार्यक्षमताएं जैसे मानचित्र संचालन, बिन्दुओं को जोडना, भूभाग पर लाईन, पौलीगन आदि जोडना, भूभाग के किसी इलाके की दूरियों को नापना आदि प्रमुख है।
बहुत सी और मूल्य वर्धित सेवाएं और सुविधायें मिलेंगी जोकि समय के साथ आने वाले पैकेज में जोड़ी जाएँगी. ISRO/DOS की विशेष रुचि आम आदमी को ऐसी सुविधाएं प्रदान करना होगा जिससे वह वैज्ञानिकों के साथ भागीदारी दृष्टिकोण से समस्याओं का समाधान आसानी और पारस्परिक सहयोग से हल करने में रूचि ले.
