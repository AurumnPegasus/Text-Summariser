मुन्ना माइकल एक आगामी भारतीय एक्शन डांस फ़िल्म है जिसका निर्देशन सब्बीर खान ने किया है और निर्माण विकी रजानी और एरोस इंटरनेशनल ने किया है। इसमें टाइगर श्रॉफ मुख्य भूमिका में है तथा निधि अग्रवाल और नवाज़ुद्दीन सिद्दीकी निर्णयाक भूमिकाओं में हैं। 
हीरोपंती और बाग़ी के बाद यह तीसरी फ़िल्म है जिसमें टाइगर श्रॉफ सब्बीर खान के निर्देशन में कार्य कर रहे हैं। यह फ़िल्म 21 जुलाई 2017 को सिनेमाघरों में प्रदर्शित होगी।
फ़िल्म की कहानी मुन्ना कहलाने वाले एक युवक के बारे में है, जो कि एक छोटी उम्र से माइकल जैक्सन का बड़ा प्रशंसक था। महेंद्र फौजी एक गैंगस्टर है जो नृत्य करने की इच्छा रखता है।
फ़िल्म का संगीत मीत ब्रदर्स, तनिष्क बगची, प्रणय, विशाल मिश्रा, जावेद-मोहसिन और गौरव-रोशिन द्वारा रचित है। पार्श्व संगीत संदीप शिरोडकर द्वारा दिया गया है। गीतों के बोल कुमार, डेनिश सबरी, प्रणय, तनिष्क-वायु और सब्बीर खान ने लिखे हैं। सम्पूर्ण संगीत एल्बम 21 जून 2017 को एरोस म्यूजिक द्वारा रिलीज़ की गयी।
