भारतीय प्रौद्योगिकी संस्थान पटना, बिहार का एकमात्र भारतीय प्रौद्योगिकी संस्थान है जो उन आठ भारतीय प्रौद्योगिक संस्थानों में से एक है, जिसे केंद्र सरकार ने वर्ष 2008- 2009 के मध्य स्थापित किया था। भारतीय प्रौद्योगिकी संस्थान का परिसर पटना शहर से 25 किलोमीटर दूर स्थित बिहटा में स्थित है।भारतीय प्रौद्योगिकी संस्थान पटना का परिसर राजधानी पटना से 25 किलोमीटर दूर बिहटा नामक स्थान पर लगभग 500 एकड़ भूमि पर निर्मित किया गया है। 
इस संस्थान में इलेक्ट्रिकल, मैकेनिकल और कंप्यूटर साइंस की पढ़ाई होती है। भारतीय प्रौद्योगिकी संस्थान, गुवाहाटी के आठ प्रोफेसर यहाँ पढ़ाते हैं। नए स्थापित आठ संस्थानो में पटना पहला संस्थान है जिसने डॉक्टरेट का पाठ्यक्रम भी प्रारम्भ किया है। यहाँ कम्प्यूटर विज्ञान, इलेक्ट्रिक इंजीनियरिंग, मैकेनिकल इंजीनियरिंग, भौतिक विज्ञान, रसायन शास्त्र ,कला एवं सामाजिक विज्ञान में डॉक्टरेट पाठ्यक्रम संचालित होते है।
भारतीय प्रौद्योगिकी संस्थान पटना में 120 सीट है जिसमे 109 छात्रों का नामांकन किया गया है। आई.आई.टी. पटना के निदेशक प्रो. अनिल के. भौमिक है।
आईआईटी पटना के भारतीय प्रौद्योगिकी संस्थान का दर्जा देने के लिए सरकार ने लोकसभा में प्रौद्योगिकी संस्थान विधेयक 2010 प्रस्तुत किया था। सरकार द्वारा गठित विशेषज्ञ एक समिति ने बनारस हिन्दू विश्वविद्यालय सहित अन्य संस्थानों को खोलने की सिफारिश की थी। ये संस्थान पटना बिहार, मंडी, रोपड़, जोधपुर, गांधीनगर, हैदराबाद ,इंदौर और भुवनेश्वर में खोले गए हैं।
