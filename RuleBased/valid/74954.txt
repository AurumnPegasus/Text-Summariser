शक्ति प्रतीपक या पॉवर इन्वर्टर एक ऐसी पॉवर सप्लाई को कहते हैं जो डीसी को एसी में परिवर्तित करता है। इससे प्राप्त ए.सी. किसी भी वोल्टता और आवृत्ति की हो सकती है। इन्वर्टर को उच्च शक्ति का एलेक्ट्रानिक आसिलेटर की तरह समझा जा सकता है। 
इन्वर्टर एक-फेजी या त्रिफेजी हो सकते हैं। उनका आउटपुट साइन-वेव या स्क्वायर-वेव हो सकता है। 
सबसे पहले यांत्रिक इन्वर्टर प्रचलन में आये। इनमें यांत्रिक स्विचों के द्वारा डीसी की ध्रुवता को बदला जाता था। बाद में ट्यूब पर आधारित इन्वर्टर चले। अब अधिकांशतः अर्धचालक युक्तियों से ही इन्वर्टर बनते हैं।
