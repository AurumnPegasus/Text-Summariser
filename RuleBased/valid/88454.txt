आतिफ अस्लम या मोहम्मद आतिफ अस्लम 12 मार्च 1983 को पाकिस्तान के वज़ीराबाद, गुजरानवाला इलाके में जन्में एक जाने-माने गायक हैं। अन्तर्राष्ट्रीय स्तर पर ये सामान्यत: हिन्दी-ऊर्दू गायक के रूप में जाने जाते हैं। इन्होंने हिन्दी गानों के गायन में ख्याति अर्जित करनी शुरू की। 2008 में पाकिस्तान सरकार द्वारा इन्हें तम्गा-ऐ-इम्तियाज़ की उपाधि से पुरस्कृत किया गया।
14 साल की आयु में ही इन्होंने दसवीं कक्षा उत्तीर्ण की। ये हमेशा ही अपनी कक्षा के सबसे कम आयु के छात्र रहे। आतिफ़ असलम का जन्म पाकिस्तान के वजीराबाद में एक मुस्लीम परिवार में हुआ। उन्होनें अपनी पढ़ाई किम्बर्ली हाई स्कूल, लरकाना के किंडरगार्टन में शुरू की। 1991 में वे रावलपिंडी चले गए जहाँ वे सैटेलाईट टाउन, रावलपिंडी के संत पॉल्स कैंब्रीज स्कूल में पढ़ाई की। आतिफ़ 1995 में लाहोर लौट गए जहाँ उन्होनें अपनी आगे की पढ़ाई डिवीजनल पब्लिक स्कूल, लाहोर में की। वे पंजाब में अपनी FSC की पढ़ाई को पूरा किया जहाँ वे स्नातक में डीग्री हासिल की।
