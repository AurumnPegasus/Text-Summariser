जिन राजवंश प्राचीन चीन का एक राजवंश था जिसने चीन में 265 ईसापूर्व से 420 ईसवी तक राज किया। जिन काल से पहले चीन में तीन राजशाहियों का दौर था जो 220 ई से 265 ई तक चला और जिसके अंत में सीमा यान ने पहले साओ वेई राज्य पर क़ब्ज़ा किया और फिर पूर्वी वू राज्य पर आक्रमण कर के उसे अपने अधीन कर लिया। फिर उन्होंने अपना नाम बदलकर सम्राट वू रख लिया और चीन के नए जिन राजवंश की घोषणा कर दी।
जिन राजकाल को दो हिस्सों में बांटा जाता है। पहला भाग पश्चिमी जिन कहलाता है और सीमा यान द्वारा लुओयांग को राजधानी बनाने से आरम्भ होता है। दूसरा भाग पूर्वी जिन कहलाता है और सीमा रुई द्वारा जिआनकांग को राजधानी बनाकर वंश आगे चलाने से आरम्भ होता है। जिन काल के ख़त्म होने के बाद चीन में उत्तरी और दक्षिणी राजवंश का काल आया। ध्यान दीजिये कि चीन में 1115 ई से 1234 ई तक भी एक जिन राजवंश चला था लेकिन इन दोनों राजवंशों का एक दुसरे से कोई लेना देना नहीं।
