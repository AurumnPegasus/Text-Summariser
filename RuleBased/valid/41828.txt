'पूसा संस्थान' के नाम से लोकप्रिय भारतीय कृषि अनुसंधान संस्थान की स्थापना मूल रूप से पूसा में एक अमेरिकी समाजसेवक मि. हेनरी फिप्स द्वारा दिये गए 30,000 पाउन्ड् के सहयोग से 1905 में हुई थी। मूल रूप में यह संस्थान 'इम्पीरियल कृषि अनुसंधान संस्थान' था जो ब्रिटिश काल में में स्थापित किया गया था। सन् 1934 में बिहार में एक भयंकर भूकंप आया जिसमें इस संस्थान के मुख्य भवनों को काफी क्षति हुई। इसके परिणामस्वरूप उसी वर्ष इस संस्थान को नयी दिल्ली स्थानान्तरित कर दिया गया जिसे 'पूसा कैम्प्स' कहा गया। आगे चलकर दिल्ली स्थित यह संस्थान का नाम 'भारतीय कृषि अनुसंधान संस्थान' कर दिया गया। और पूसा में जो कुछ बचा रहा उसे पदावनत करके 'कृषि अनुसंधान स्टेशन' कहा जाने लगा। अन्तत: 3 दिसम्बर सन् 1970 को भारत सरकार ने इसी को नामान्तरित करके 'राजेन्द्र कृषि विश्वविद्यालय' के रूप में बदल दिया।
ईमेल: pd_wtc@iari.res.inaksingh@iari.res.in
