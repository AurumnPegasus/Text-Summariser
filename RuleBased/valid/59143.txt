काइटबोर्डिंग पानी की सतह पर खेला जाने वाला एक खेल है जिसके तहत वॉटरबोर्डिंग, स्नोबोर्डिंग, विंड्सर्फिंग, सर्फिंग, पैराग्लाइडिंग, स्केटबोर्डिंग और जिमनॅस्टिक जैसे खेलों के अवयवों को मिलाकर एक साहसिक खेल बनाया गया है। एक काइट बोर्डर हवा की ताक़त का प्रयोग करके एक विशाल आकर वाले पावर काइट बोर्ड को पानी की सतह पर चलता है। काइट बोर्ड देखने में किसी बिना बंधन अथवा पट्टी वाले वेकबोर्ड अथवा एक छोटे सर्फ बोर्ड की तरह ही लगता है।
काइटबोर्डिंग की कई सारी भिन्न विधाएँ हैं जैसे कि फ्रीस्टाइल, फ्रीराइड, डाउन राइडर्स, स्पीड, कोर्स राइडिंग, जंपिंग और लहरों में काइटसर्फिंग. काइटसर्फिंग, काइटबोर्डिंग की लहरों पर सवारी करने की एक खास विधा है जिसमे सामान्य सर्फबोर्ड अथवा इस कार्य के लिए खास तौर पर बनाए गये बोर्ड का प्रयोग किया जाता है। साल 2012 में आई. एस. ए. एफ. और आई. के. ए. ने दुनिया भर में काइट सरफर्स की अनुमानित संख्या 1.5 मिलियन बताई थी। काइट गियर की बिक्री का वैश्विक व्यापार 250 मिलियन डालर के आसपास था।
18वी शताब्दी में जॉर्ज पॉकक ने बड़े आकार वाली काइट का प्रयोग गाड़ियों को सतह पर और नावों को पानी में खींचने के लिए किया। इसमे उसी चार-स्तरीय नियंत्रण प्रणाली का प्रयोग किया गया था जो आज भी प्रचलित है। गाड़ियाँ और नाव दोनो हो मुड़ने और आगे बढ़ने में सफल रहे थे। इन काइट्स को काफ़ी समय तक उड़ाने में भी सफलता मिली थी। इसका तत्कालिक उद्देश्य था हॉर्स पवार को काइट पावर से स्थांतरित करना क्योंकि उस समय लगने वाला हॉर्स टॅक्स काफ़ी अलोकप्रिय हो गया था। 
साल 1903 में विमानन जगत के प्रणेता सॅम्यूल कोडी ने एक ऐसी काइट का विकास किया जिसके द्वारा उन्होने एक छोटी सी नाव में इंग्लीश चॅनेल को पार करने में सफलता प्राप्त की।1970 के दसक में पहले केव्लर और फिर स्पेकट्रा फ्लाइयिंग लाइन्स के विकास के कारण अधिक सुगमता से नियंत्रित की जा सकने वाली काइट्स का निर्माण हुआ और इसके वास्तविक उपयोग में वृद्धि हुई। 1978 में इयान डे द्वारा फ्लेक्सी फाय्ल काइट द्वारा चालित टॉर्नेडो कॅटमरॅन ने 40 किलोमीटर प्रति घंटा से भी अधिक की रफ़्तार हासिल की।
अक्तूबर 1977 में हॉलॅंड के गिजसबेर्टूस अद्रियानूस पनह्ईसे ने काइटसर्फ़िंग में विश्व का पहला पेटेंट हासिल किया। इस पेटेंट के तहत एक खास प्रकार के पानी में खेले जाने वाले खेल का विवरण है जो सर्फ बोर्ड की ही तरह के एक तैरने वाले बोर्ड पर खेला जाता है। इसके तहत बोर्ड पर सवार चलाक की पोशाक से ट्रपीज़ टाइप बेल्ट से बँधा एक पैराशूट टाइप का वायु प्रेरक यंत्र चालक को आगे खींचता है। हालाँकि इस पेटेंट से किसी भी तरह के व्यापारिक लाभ की प्राप्ति नहीं हुई फिर भी इसी कारण पनहुसे को काइटसर्फिंग का प्रणेता माना जाता है।
1980 के दसक में कनोए, आइस स्केट्स, स्नो स्की, वॉटर स्की और रोलर स्केट्स को काइट के साथ जोड़ने के कई प्रयास किए गये जिनमे से कुछ सफ़ल भी रहे।
1970 के पूरे दसक और 1980 के दसक के प्रारंभिक कुछ वर्षो की मेहनत के बाद जर्मनी के डीटर स्ट्रसिल्ला ने पहले पैराशूट स्कीइंग और फिर एक काइट स्कीइंग प्रणाली का विकास किया जिसमे एक स्वनिर्मित पैराग्लाइडर और एक बॉल स्विवेल सॉकेट की सहायता से पायलट को हवा आने की दिशा में उड़ाने और ऊपर उठने के अलावा अपनी इच्छा से हवा में उठ सकने में भी सहायता मिली। स्ट्रसिल्ला और उके स्विस साथी आंड्ररा कून ने बाद में इसी खोज के माध्यम से सर्फबोर्ड्स. स्नो बोर्ड्स, ग्रस्स्कीएस और स्वनिर्मित बग्घियों से काइट के संयोजन में भी सफलता प्राप्त की। 1979 में उसके द्वारा प्राप्त किए गये एक पेटेंट में पहली बार काइटसर्फिंग के लिए फुलाए जा सकने वाले काइट के डिज़ाइन का वर्णन किया गया है। 
नवंबर 1984 में फ्रांस के अट्लॅंटिक कोस्ट में रहने वाले ब्रूनो लिगिजोनक्स और डॉमिनीक लिगिजोनक्स नाम के दो भाईओं ने फुलाए जा सकने वाले काइट के डिज़ाइन का पेटेंट करा लिया और इसी का प्रयोग कर कई कंपनियों ने अपने उत्पाद विकसित किए। 
1990 में आशबरटन, न्यूज़ीलॅंड में रहने वाले पीटर लिन ने व्यावहारिक तौर पर काइट बग्गीईग की शुरुआत की। लिन ने आधुनिक पेरफाय्ल काइट के पूर्व रूप से एक तीन पहियों वाली बग्गी को जोड़ा. काइट बग्गीईग दुनिया भर में बहुत लोकप्रिय हुई और 1999 तक करीब 1400 काइट बग्गी बेची जा चुकी थी।
बग्गीईग की सफलता के समानांतर रोएसएलेर्स पिता-पुत्र द्वारा यू. एस. ए में और लिगिजोनक्स बंधुओ द्वारा फ्रांस में आधुनिक काइट सर्फिंग का स्वरूप भी विकसित हो रहा था। बोयिंग कंपनी में एरोडाइनैमिक अभियंता के पद पर कार्यरत बिल रोएसएलेर और उनके पुत्र केरी रोएसएलेर ने "काइट स्की" सिस्टम का पेटेंट करवाया.
साल 1999 तक काइटसर्फिंग एक प्रमुख खेल के रूप में जानी जाने लगी और नैस और नील प्राइड जैसे निर्माताओं के कारण इस खेल के उपकरण भी आसानी से मिलने लगे। विंडसर्फिंग और सर्फिंग के बोर्ड्स पर आधारित एक ही दिशा में जाने वाले बोर्ड्स ही काइट सर्फिंग के भी प्रमुख उपकरण बन गये। 2001 के बाद से ट्विन-टिप बाई-डायरेक्सनल बोर्ड्स वॉटर राइडर्स के पसंदीदा उपकरण बन गये हालाँकि सर्फिंग के लिए अभी भी एक ही दिशा में जाने वाले बोर्ड्स ही प्रचलित थे। 
मई 2012 में काइट सर्फिंग के कोर्स रेसिंग स्टाइल को विंडसर्फिंग की जगह रियो ओलंपिक्स 2016 के लिए चुना गया। हालाँकि नवंबर 2012 में आई. एस. ए. एफ. की जनरल असेंब्ली की डू लॉहेर, आयरलैंड में हुई बैठक के दौरान मतदान के बाद इस फ़ैसले को पलटते हुए आर. एस. एक्स. विंडसर्फिंग को दुबारा ओलंपिक्स में शामिल कर लिया गया। यह अपने तरह का एक असाधारण फ़ैसला था जिसमे आई. एस. ए. एफ. के सदस्य देशों ने आई. एस. ए. एफ. काउन्सिल के फ़ैसले को बदला था। इस तरह कम से कम 2020 तक काइट सर्फिंग ओलंपिक्स से बाहर ही रहेगी.
मई 2013 के मध्य में आई. एस, ए. एफ. ने 2020 ओलंपिक्स में काइट सर्फिंग को ग्यारहवें पदक वाले खेल के रूप में शामिल करने का अनुरोध किया और साथ-ही-साथ आर. एस. एक्स. विंडसर्फिंग की महिला और पुरुष वर्ग की स्पर्धाओं सहित वर्तमान 10 स्पर्धाओं को 2020 और 2024 ओलंपिक्स में भी शामिल रखने का निर्णय लिया।
इस बीच 2018 में ब्यूनॉस एरिस, अर्जेंटीना में होने वाले यूथ ओलंपिक्स में काइट सर्फिंग को एक अधिकारिक स्पर्धा के रूप में शामिल कर लिया गया है। 
Kitesurfers use power kites hooked into harnesses
A 'Hybrid' powerkite
A 'Foil powerkite"
Black sea common dolphins off Sochi
A new kitesurfer tries his first board start in the lagoon at Los Lances, Tarifa
