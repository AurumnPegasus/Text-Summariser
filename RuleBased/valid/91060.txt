कोलासिब जिला भारत के उत्तर-पूर्वी राज्य मिज़ोरम के आठ जिलों में से एक है।
इस जिले के उत्तर तथा उत्तर-पश्चिम में असम राज्य का हैलाकांडी जिला, पश्चिम में ममित जिला, पूर्व तथा उत्तर में आइजोल जिला तथा उत्तर-पूर्व में असम का काछाड़ जिला है। जिले का क्षेत्रफल 1382.51 वर्ग किमी है। कोलासिब इस जिले का मुख्यालय है।
इस जिले में तीन बांध हैं – 
2011 जनगणना के अनुसार कोलासिब जिले की जनसंख्या 83,955 है जो कि लगभग अंडोरा देश की जनसंख्या के बराबर है। इस प्रकार से यह जिला जनसंख्या के अनुसार भारत के 640 जिलों में 620वें स्थान पर है। जिले का जनसंख्या घनत्व 61 प्रत्येक वर्ग किलोमीटर में निवासी है। यहाँ 2001-11 दशक के मध्य जनसंख्या वृद्धि दर 27.28% दर्ज की गयी है। इस जिले की लिंगानुपात दर 956 स्त्रियाँ प्रति 1000 पुरुष है तथा साक्षरता दर 93.50% है। 
यह जिला भारत के कुछ ईसाई बाहुल्य जिलों में से एक है। 2011 जनगणना के अनुसार यहाँ 89.58% ईसाई, 5.27% मुस्लिम, 4.76% हिन्दू, 0.13% बौद्ध, 0.05% अन्य तथा 0.02% सिक्ख धर्म के मतावलम्बी हैं। 0.18% ने अपने धर्म का उल्लेख नहीं किया है।
