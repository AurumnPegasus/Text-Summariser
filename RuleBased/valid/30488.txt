डायोमीड द्वीप, जिन्हें रूसी भाषा में ग्वोज़देव द्वीप भी बुलाया जाता है, उत्तरी प्रशांत महासागर में दो चट्टानी द्वीपों हैं -
ये द्वीप एक-दूसरे से केवल 3.8 किमी दूर हैं और अलास्का और साइबेरिया क्षेत्रों के बीच बेरिंग जलसन्धि में स्थित हैं। सर्दियों में यह छोटा सा समुद्री फ़ासला पूरी तरह बर्फ़ से जम जाता है इसलिए उस समय रूस से चलकर अमेरिका आया जा सकता है। अंतर्राष्ट्रीय तिथि रेखा इन दोनों के बीच से गुज़रती है और औपचारिक रूप से यह जिन दो समय क्षेत्रों में पड़ते हैं उनमें 20 घंटे का फ़र्क़ है। दिन में चार घंटों के लिए दोनों द्वीपों पर एक ही तिथि होती है लेकिन अन्य समयों पर बड़े डायोमीड पर तारीख़ छोटे डायोमीड से एक दिन आगे होती है।
दोनों डायोमीड टापुओं पर इनुइत जाति की युपिक शाखा के लोग रहा करते थे। दोनों द्वीपों में एक ही समाज था और द्वीपों के बीच शादियाँ भी होती रहती थीं। बड़े डायोमीड के उत्तर में 'कुंगा' नामक एक गाँव था जो वीरान पड़ गया था - इतिहासकार समझतें हैं कि इसका कारण शायद आकाल रहा हो। फिर भी वहाँ युपिकों की आबादी बनी रही। 20वीं सदी में सोवियत संघ और अमेरिका के बीच हो रहे शीतयुद्ध के दौरान सोवियत सरकार ने सन् 1948 में ज़बरदस्ती बड़े डायोमीड से सभी इनुइत लोगों को हटा दिया क्योंकि वह उनके और अमेरिका के छोटे डायोमीड पर बस रहे उनके इनुइत भाइयों के बीच कोई सम्पर्क नहीं चाहते थे। इन्हें साइबेरिया की मुख्यभूमि पर चुकोत्का में ले जाया गया लेकिन इन बदली परिस्थितियों में वे सारे इनुइत परिवार ख़त्म हो गए। बड़े डायोमीड पर अब कोई स्थाई आबादी नहीं है। छोटे डायोमीड पर केवल एक ही गाँव है जो उस टापू के पश्चिमी तट पर है और जहाँ सन् 2011 में 135 लोग बस रहे थे।
 पर्वत  मैदान द्वीप 
