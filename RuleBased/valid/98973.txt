तख़्त-ए-ताऊस वह प्रसिद्ध सिंहासन है जिसे मुगल बादशाह शाहजहाँ ने बनवाया था। पहले यह आगरे के किले में था। वहाँ से दिल्ली के लाल किले में स्थानान्तरित किया गया था। यहाँ से इस सिहांसन को ईरान का शासक नादिरशाह लूट कर ले गया था। इसका 'मयूर सिंहासन' नाम इसलिए पड़ा क्योंकि इसके पिछले भाग में नाचते हुए दो मोरों को दर्शाया गया है। 
सन् 1747 में नादिरशाह की हत्या के समय अचानक यह सिंहासन गायब हो गया और उसका अता-पता नहीं चला और यह आज भी लापता है।
बादशाह शाहजहाँ ने ताज-पोशी के बाद अपने लिए इस बेशकीमती सिंहासन को तैयार करवाया था। इस सिंहासन की लंबाई तेरह गज, चौड़ाई ढाई गज और ऊंचाई पांच गज थी। यह छह पायों पर स्थापित था जो सोने के बने हुए थे। सिंहासन तक पहुंचने के लिए तीन छोटे सीढ़ियाँ बनाए गए थे। जिनमें दूरदराज के देशों से मंगवाई गई कई कीमती जवाहर जुड़े थे। दोनों बाज़उं पर दो खूबसूरत मोर, चोंच में मोतियों की लड़ी लिये, पंख पसारे, छाया करते नज़र आते थे। और दोनों मोरों के सीने पर लाल माणिक जुड़े हुए थे। पीछे की तख्ती पर कीमती हीरे जड़े हुए थे। जिनकी लायक लाखों मुगल रुपये थी। इस सिंहासन को बनाने में कुल एक करोड़ मुग़ल रुपय खर्च किये गए थे। जब नादिरशाह ने दिल्ली पर हमला किया तो दिल्ली की सारी धन-दौलत समेटने के अलावा, इस सिंहासन-ए ताउस को भी अपने साथ पर्शिया ले गया।
