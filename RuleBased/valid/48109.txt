केदार सम्मान प्रगतिशील हिंदी कविता के शीर्षस्थ कवि केदारनाथ अग्रवाल की स्मृति में केदार शोध पीठ की ओर से प्रति वर्ष दिया जाने वाला एक प्रमुख साहित्य सम्मान है। यह साहित्य सम्मान सृजन की उत्कृष्टता को रेखांकित करने के लिए केदार की परम्परा में लोकतांत्रिक, प्रगतिशील, आधुनिक, विवेकसम्मत, वैज्ञानिक चिंतन के पक्षधर, सृजन धर्मियों को प्रदान किया जाता है। यह सम्मान मुख्यत: हिन्दी कविता के लिए हैं, जिसमें 1960 के बाद जन्मे रचनाकार के पिछले 5 वर्षों में प्रकाशित संकलन-विशेष को चयन करते समय रचनाकार के कृतित्व के समग्र योगदान को ध्यान में रखा जाता है। पुस्कार का निर्णय एक चयन तथा निर्णायक समिति द्वारा किया जाता है। प्रतिवर्ष अगस्त के महीने में आयोजित एक भव्य समारोह में यह सम्मान प्रदान किया जाता है।
