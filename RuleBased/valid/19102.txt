महाराज कृष्ण रैना, या आम प्रचलित एम॰ के॰ रैना भारतीय रंगमंच के प्रसिद्ध निर्देशक, अभिनेता एवं जाने-माने चलचित्र कलाकार हैं। 1970 में उन्होंने राष्ट्रीय नाट्य विद्यालय से स्नातक किया और सर्वश्रेष्ठ अभिनेता के रूप में सम्मानित किए गए। इसके बाद 1972 से वे स्वतंत्र रंगकर्मी के रूप में सक्रीय हैं। उन्होंने फ़िल्मों सहित भारत की विभिन्न भाषाओं के नाटकों और पारंपरिक नाट्य रूपों पर काम किया है। भारतीय संगीत नाट्य अकादमी ने 1995 ई. में उन्हें सर्वश्रेष्ठ निर्देशन का पुरस्कार प्रदान किया।
