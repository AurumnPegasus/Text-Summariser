यूराली भाषाएँ लगभग 35 भाषाओँ का एक भाषा-परिवार है जिनकी मूल भाषा यूरोप और एशिया की सरहद पर स्थित यूराल पहाड़ों के क्षेत्र में जन्मी मानी जाती है। दुनिया भर में लगभग 2.5 करोड़ लोग यूराली भाषाएँ बोलते हैं और इस भाषा परिवार की मुख्य भाषाएँ हंगेरियाई, फ़िनिश, एस्टोनियाई, सामी भाषाएँ, मरी और उदमुर्ति हैं। इस भाषा परिवार की दो मुख्य शाखाएँ हैं: सामोयेदी भाषाएँ और फ़िनो-उग्री भाषाएँ । कभी-कभी पूरे यूराली भाषा परिवार को भी 'फ़िनो-उग्री परिवार' बुला दिया जाता है।
