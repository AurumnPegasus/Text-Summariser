तीन अधिपति और पाँच सम्राट प्राचीन चीन में 2500 ईसापूर्व से 2100 ईसापूर्व के काल के वे शासक थे जो चीनी इतिहास और मिथ्य-कथाओं के आधार पर उस देश के सर्वप्रथम शासक माने जाते हैं। उन्हें चीनी संस्कृति में बहुत इज़्ज़त से देखा जाता है लेकिन उनकी कथाओं में क्या सच है और क्या मिथ्या यह बताना मुश्किल है। कथाओं में अधिपतियों का स्थान और उनकी शक्तियाँ देवताओं जैसी बताई जाती हैं और सम्राटों को बहुत ही महात्मा और शक्तिशाली मनुष्य बताया गया है। इन सभी ने मानाव-कल्याण के लिए काम किया और लोगों को ज़रूरी कलाएँ और ज्ञान सिखाया। इनकी कहानी के बहुत से वर्णन हैं जो एक दुसरे से थोड़े भिन्न हैं। इन शासकों के बाद चीन में शिया राजवंश का दौर आया।
