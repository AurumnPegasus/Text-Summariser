नमदाफा राष्ट्रीय उद्यान पूर्वी हिमालय जैव विविधता स्थल का सबसे बड़ा संरक्षित क्षेत्र है और पूर्वोत्तर भारत में अरुणाचल प्रदेश में स्थित है। यह क्षेत्रफल की दृश्टि से भारत का सबसे बड़ा राष्ट्रीय उद्यान है। यह पूर्वी हिमालय उप क्षेत्र में स्थित है और इसे भारत में जैव विविधता में सबसे धनी क्षेत्रों में से एक के रूप में मान्यता प्राप्त है। 27°उ. अक्षांश में स्थित इस उद्यान में दुनिया का सबसे उत्तरी तराई सदाबहार वर्षावन है। यह क्षेत्र व्यापक डिपटॅरोकार्प जंगलों के लिए भी जाना जाता है।
यह उद्यान भारत के पूर्वोत्तर राज्य अरुणाचल प्रदेश के चांगलांग ज़िले में म्यांमार के साथ की सीमा के पास स्थित है। इसका मूल क्षेत्रफल 1808 वर्ग कि॰मी॰ का है और 177 वर्ग कि॰मी॰ का मध्यवर्ती क्षेत्रफल है जो पूर्ण रूप से 1985 वर्ग कि॰मी॰ बनता है। यह उद्यान मिश्मी पहाड़ियों की दफा बुम पर्वतमाला और पटकाई पर्वतमाल के बीच स्थित है और इसकी समुद्री सतह से ऊँचाई 200 से 4571 मीटर तक की है। यह क्षेत्र दोनों - पैलिआर्कटिक और इंडो मलायी जैव - भौगोलिक क्षेत्रों के अंतर्गत आता है जिसके परिणामस्वरूप यहाँ विभिन्न प्रजातियों का संयोजन होता है। बढ़ती ऊँचाई के साथ-साथ परिवेश उपोष्णकटिबंधीय चौड़ी पत्तियों वाले जंगलों से उपोष्णकटिबंधीय चीड़ के जंगलों में, फिर समशीतोष्ण चौड़ी पत्तियों वाले जंगलों में और अधिक ऊँचाई पर बारहमासी बर्फ तथा अल्पाइन घास के मैदानों में परिवर्तित होता चलता है। उद्यान में प्राथमिक जंगलों के अलावा व्यापक बाँस के और माध्यमिक जंगल हैं।
सप्रिया हिमालयना और बालानोफोरा रैफ़लेशिया के सम्बन्धी तथा जड़ परजीवी हैंजो इस क्षेत्र में पाये जाते हैं।
नमदाफा की वानस्पतिक विविधता निम्नानुसार है:
कोष्ठक में मूल्यों की कुल संख्या का प्रतिशत 
