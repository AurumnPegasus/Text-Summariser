खोखन वन्य जीव विहार हिमाचल प्रदेश के कुल्लू जिले में स्थित है। यह वन्य विहार 1405 हेक्टेयर क्षेत्र में फैला हुआ है। इस विहार को संरक्षण देने के लिए वर्ष 1954 में अधिसूचित किया गया। इस विहार की समुद्रतल से न्यूनतम ऊंचाई 1500 मीटर तथा अधिकतम ऊंचाई 2787 मीटर है। इस क्षेत्र में औसत वार्षिक वर्षा 850 मिलीमीटर के लगभग होती है। इस विहार क्षेत्र का तापमान सामान्यतः न्यूनतम पांच डिग्री सेंटीग्रेड तथा अधिकतम 28 डिग्री सेंटीग्रेड होता है। इस क्षेत्र में बर्फ भी पड़ती है और इसका वार्षिक औसत 330 मिलीलीटर है।
