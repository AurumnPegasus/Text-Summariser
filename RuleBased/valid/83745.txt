श्यामपट, जिसे चाकपट भी कहते हैं, का प्रयोग लिखने के लिए एक सतह के रूप में किया जाता है। इस पर चाक या खड़िया की सहायता से लिखा जाता है। यह लिखने के लिए बार बार प्रयोग में आने वाला माध्यम है क्योंकि इस प
र लिखी सामग्री मिटायी जा सकती है। 
श्यामपट का उपयोग विद्यालयों और महाविद्यालयों में शिक्षणकार्य में मदद करने के लिए किया जाता है। श्यामपट का उपयोग धीरे धीरे कम होता जा रहा है क्योंकि लोग श्यामपट के स्थान पर श्वेतपट प्रयोग मे लाने लगे हैं। कुछ लोगों को लिखने मे प्रयुक्त चाक की धूल से एलर्जी होती है और इस धूल को गिरने पर साफ करना भी कठिन होता है। 
चाकपटों पर लिखने मे प्रयोग आने वाली चाक मे वास्तव में चाक बिल्कुल भी नहीं होता है और इसका निर्माण कारखानों में किया जाता है। स्कूल के शिक्षक शिक्षण कार्य मे इन चाकपटों का उपयोग करते हैं। चाकपट का रंग काला या हरा हो सकता है काले रंग के चाकपट को श्यामपट और हरे रंग के चाकपट को हरितपट कहा जाता है।
