पारंपरिक तौर पर भारत में अनेक विशिष्ट क्षेत्रों का सम्मिलन रहा है। ये विशिष्ट क्षेत्र अपने इतिहास, सभ्यता, बोलचाल, भूगोल आदि के आधार पर आम जन द्वारा परिभाषित किए जाते रहे हैं। वर्तमान अवस्था में प्रशासनिक इकाईयों से तुलना करने पर कई क्षेत्रों की यथावत स्थिति किसी इकाई यथा प्रांत, जिला, तालुक तहसील, खण्ड, मंडल आदि के रूप में मौजूद हैं, तो कई क्षेत्र टुकड़ों में बंट चुके हैं अथवा एक दूसरे के साथ संयुक्त कर दिए गए हैं। इस लेख में एसे ही क्षेत्रों का वर्णन है जो आज भी पारंपरिक तौर पर अपने पुराने रूप, नाम या विलक्षण पहचान से जाने जाते हैं। एसे में इस लेख में भारत का अर्थ आज का भारत देश न हो कर पारंपरिक भारत अर्थात् भारतीय उपमहाद्वीप समझना चाहिए।

