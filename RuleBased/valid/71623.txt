 उदयराज हिन्दू इंटर कॉलेज उत्तराखंड राज्य के काशीपुर, उधमसिंहनगर जिले में स्थित सबसे पुराने इंटर कॉलेजों में से एक है। यह औंधा नागनाथ मन्दिर के निकट मानपुर मार्ग पर स्थापित है। इस कॉलेज को कुमाऊं के चंद राजवंश के राजा उदय राज प्रताप सिंह द्वारा 1914 में स्थापित किया गया था और यह उनकी माता के नाम से स्थापित एक न्यास द्वारा ही संरक्षित है। इस न्यास के प्रथम सचिव पं.गोविंद बल्लभ पंत, प्रथम मुख्य मंत्री, उत्तर प्रदेश थे। इसके लिये भूमि राजा उदय प्रताप राज सिंह ने दान में दी थी। 
यहां का शिक्षा माध्यम हिन्दी है। अपने आरम्भिक दिनों में यह एक सह-शिक्षा कॉलेज था, हालांकि काशीपुर में ही एक सरकारी गर्ल्स इंटर कॉलेज के उद्घाटन के बाद से लड़कों के कॉलेज में परिवर्तित कर दिया गया। पहले यह यूपी शिक्षा बोर्ड से संबद्ध किया गया था किन्तु नये राज्य के गठन उपरान्त इसे अब उत्तराखंड बोर्ड से संबद्ध कर दिया गया है। विद्यालय कक्षा 6 से कक्षा 12 तक शिक्षा उपलब्ध कराता है। इस महाविद्यालय की कुमाऊं के कालिजों में बहुत ही अच्छी मान्यता और प्रतिष्ठा है। उदयराज हिन्दू इंटर कालेज में उन्नत हाई-टेक प्रयोगशालाओं में जीव विज्ञान प्रयोगशाला, भौतिक विज्ञान प्रयोगशाला, रसायन विज्ञान प्रयोगशाला, सामाजिक विज्ञान प्रयोगशाला के साथ, उच्च योग्य शिक्षकों की भी उपस्थिति है । 
