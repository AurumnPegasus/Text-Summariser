पीडीऍफ अर्थात पोर्टेबल डॉक्यूमेण्ट फॉर्मेट ई-पुस्तक हेतु प्रचलित फॉर्मेट है। यह अडॉबी नामक सॉफ्टवेयर कम्पनी के द्वारा विकसित किया गया था। वर्तमान में यह सबसे लोकप्रिय ई-बुक फॉर्मेट है। ई-पुस्तकों के अतिरिक्त इसे एक छपाई-मित्र फॉर्मेट के रूप में भी जाना जाता है।
पीडीऍफ फाइल को पढ़ने के लिये हमें पीडीऍफ रीडर सॉफ्टवेयर की आवश्यकता होती है। अडॉबी रीडर एक ऐसा ही सॉफ्टवेयर है। लेकिन यह काफी बड़े आकार का है तथा स्टार्ट होने में काफी समय लेता है और धीमा चलता है ।पीडीऍफ फाइलें पढ़ने के लिये एक अत्यन्त लोकप्रिय, हल्का-फुल्का, छोटे आकार का एवं मुफ्त सॉफ्टवेयर है - फॉक्सिट रीडर। यह काफी तेज चलता है, जल्दी शुरु होता है तथा निरन्तर अद्यतन होता रहता है।
पीडीऍफ फाइलें बनाने के अनेक तरीके हैं।
