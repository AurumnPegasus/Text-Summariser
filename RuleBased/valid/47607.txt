अनार एक आतिशबाज़ी होता है जिसे ज़मीन पर रख कर उसका सिरा जलाने से वह ऊपर की ओर आकर्षक चिंगारियों का फव्वारा छोड़ता है। भारतीय उपमहाद्वीप में इन्हें अक्सर दिवाली और शब-ए-बरात जैसे त्योहारों पर मनोरंजन के लिए प्रयोग किया जाता है। अनार का अकार किसी ज़माने में गोल हुआ करता था और ऊपर से चिंगारियाँ उछालता हुआ यह अनार की याद दिलाता था, जिस से इसका नाम पड़ा। आजकर अक्सर अनार एक ज्वालामुखी रूप के शंकु के अकार में मिला करते हैं।
अनार आतिशबाज़ी भारत में सैंकड़ों सालों से प्रयोग में है और लोक-संस्कृति में इसके सन्दर्भ में कई बातें कही गई हैं, मसलन प्रसिद्ध उर्दू शायर मिर्ज़ा सौदा ने एक महानुभाव पर लिखे क़सीदे में उनकी मृत्यु पर शोक करने वालों के बारे में कहा कि 'उनके दिलों से निकलती दुख की चिंगारियों को देखकर अनार की चिंगारियों को ईर्ष्या हुई'।
कई रंगों में और तरीक़ों से शरारे छोड़ने वाले अनार मिलने से यह आतिशबाज़ी बहुत ही लोकप्रीय है, लेकिन दिवाली के दिनों सबसे अधिक चोट देने वाले हादसे अनारों से ही होते हैं। एक अध्ययन के अनुसार सन् 1983 की दिवाली के दौरान दिल्ली के दो मुख्य हस्पतालों में 68% जलने के हादसे अनारों से ही हुए थे।
'अनार' को अंग्रेज़ी में 'पॉमेग्रैनॅट फ़ायरक्रैकर', 'फ़ाउन्टन' और 'जर्ब' में अनुवादित किया गया है।
