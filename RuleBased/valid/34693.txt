व्हाइटहॉर्स, Whitehorse युकॉन प्रान्त और उत्तरी कनाडा का सबसे बड़ा नगर और युकॉन की राजधानी है। यह युकॉन का एकमात्र शहर है। दक्षिणी युकॉन में अलास्का राजमार्ग पर 1426 किलोमीटर पर स्थित इस शहर इसकी स्थापना सन 1950 में हुई थी। यहाँ ब्रिटिश कोलम्बिया से निकल कर अलास्का किनारे बेरिंग सागर में मिलने वाली युकॉन नदी बहती है और यह शहर इसके किनारे बसा हुआ है। व्हाइटहॉर्स घाटी में बसे होने की वजह से अन्य उत्तरी कनाडा के शहरों जैसे येलोनाइफ़ के मुकाबले यहाँ का तापमान ज्यादा शुष्क रहता है। माइल्स घाटी में स्थित व्हाइट हॉर्स उतार जहाँ नदी का उतरते पानी की धाराएँ दूर से दिखने में दौड़ते हुए सफेद घोड़ों के अयाल जैसे लगते हैं के नाम पर व्हाइट हॉर्स रखा गया। इस देशांतर पर सर्दियों में दिन छोटा जबकि गर्मियों में 20 घंटे तक सूर्य की रोशनी बनी रहती है। गिनीज़ वर्ल्ड रिकॉर्ड्स के अनुसार व्हाइट हॉर्स विश्व का सबसे कम प्रदूषण वाला शहर है।
व्हाइट हॉर्स अलास्का राजमार्ग पर 1,425 किमी पर स्थित है जिसके चारों तरफ़ तीन पर्वत हैं: ग्रे पर्वत पूर्व में, हैकेल पहाड़ी पूर्वोत्तर में और गोल्डेन हॉर्न पर्वत दक्षिण में। नदी उतार जिसके नाम पर शहर का नाम पड़ा था अब श्क्वाता झील के नीचे अदृष्य हो चुके हैं। क्षेत्रफल के लिहाज से व्हाइटहॉर्स कनाडा का उन्यासीवाँ सबसे बड़ा शहर है। शहर की सीमाएँ एक समकोण त्रिभुज के आकार की हैं।
