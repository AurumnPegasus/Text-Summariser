निर्देशांक: 51°30′03″N 0°07′19″W / 51.50083°N 0.12194°W / 51.50083; -0.12194
वेस्टमिंस्टर ब्रिज थेम्स नदी पर मिडिलसेक्स बैंक के वेस्टमिंस्टर और सरे बैंक के लैम्बेथ के बीच निर्मित एक सड़क और पैदल यातायात पुल है जो आज के इंग्लैण्ड के ग्रेटर लन्दन क्षेत्र में स्थित है।
600 वर्षों से अधिक समय तक, लन्दन ब्रिज के सबसे नजदीक का पुल किंग्स्टन में था। 1664 में ही वेस्टमिंस्टर में एक पुल बनवाने के लिए प्रस्ताव रखा गया था। इसका लन्दन के निगम और नाविकों के द्वारा विरोध किया गया। 1722 में विरोध बढ़ने के बावजूद और 1729 में प्यूट्नी में एक नया लकड़ी का पुल बनने के बावजूद, 1736 में इस योजना को संसदीय अनुमोदन मिल गया। वेस्टमिन्स्टर ब्रिज का निर्माण 1739-1750 के बीच हुआ, इसके लिए वित्तीय सहयोग निजी पूँजी से, लॉटरी और अनुदान से मिला और स्विस वास्तुकार चार्ल्स लेबली द्वारा इसका प्रारूप तैयार किया गया। 
लंदन शहर ने वेस्टमिंस्टर ब्रिज का अनुमोदन करते हुए लन्दन ब्रिज पर जो इमारतें बनी हुई थी उन्हें हटा दिया और 1760-63 के बीच इसे चौड़ा कर दिया. शहर ने ब्लैकफ्रायर्स ब्रिज पर भी कार्य प्रारम्भ करवा दिया, जो 1769 में खोला गया। उस समय के अन्य पुलों में क्यू ब्रिज, बैटरसी ब्रिज और रिकमंड ब्रिज शामिल हैं।
पुल का कार्य दक्षिण लन्दन के विकास में सहयोग करना और 'वेस्ट एंड' के उत्तरी किनारे के विस्तार के लिए दक्षिणी समुद्र तटीय बंदरगाह तक पहुँच बना था, 
जिससे यातायात को, शहर के स्ट्रैंड और न्यू ऑक्सफोर्ड स्ट्रीट और लन्दन ब्रिज के भीड़ भरे इलाके में से ना गुजरना पड़े. इसे सुगम बनाने के लिए बाइपास सडकों के एक समूह का निर्माण करवाया गया, जिसके परिणामस्वरूप साउथवर्क के एलिफैंट और कैसल में, एक जटिल जंक्शन बना, जो की उस समय सरे का हिस्सा था। 
19 वीं शताब्दी के मध्य तक यह बुरी तरह से धंसने लगा था और इसका रखरखाव महँगा पड़ने लगा था। मौजूदा पुल का प्रारूप थॉमस पेज ने बनाया था और इसे 1862 में खोला गया था. कुल लम्बाई के साथ252 मीटर और 26 मीटर चौड़ाई के साथ, यह एक सात मेहराबों वाला लोहे का पुल है जिसमें चार्ल्स बैरी के द्वारा गोथिक शैली में सज्जा का कार्य किया गया है। यह मध्य लंदन का सबसे पुराना पुल है।
पुल मुख्यतः हरे रंग से पुता हुआ है, यह वही रंग है जो कॉमन्स सभा में चमड़े की सीटों का है, जो कि वेस्टमिंस्टर पैलेस की तरफ पुल के निकट है। यह रंग समायोजन लैम्बेथ ब्रिज के लाल रंग के विपरीत है, यह वही रंग है जो लॉर्ड्स सभा की सीटों का है और जो संसद सभा के विपरीत पक्ष में पड़ता है।
2005 में इसका पूर्ण रूप से नवीनीकरण किया गया और यह कार्य 2007 में समाप्त हुआ। इसका उद्देश्य लोहे के डंडे बदल कर और सम्पूर्ण पुल को पुनः रंग कर ब्रिज के पुराने गौरव को लौटना था। यह काम इंटरसर्व नामक ठेकेदारों और टोनी गी और सहयोगियों नामक इंजीनियरों द्वारा पूरा किया गया।
यह पश्चिम दिशा में वेस्टमिंस्टर पैलेस को काउंटी हॉल के साथ जोड़ता है और पूर्व में लन्दन आई के साथ जोड़ता है और लन्दन मैराथन के प्रारम्भिक दिनों में यह दौड़ का आख़िरी बिंदु होता था।
अगला अनुप्रवाह पुल हंगरफोर्ड ब्रिज है जो कि पैदल चलने वालों के लिए बना है और ऊर्ध्वप्रवाह पुल लैम्बेथ ब्रिज है। 1981 में पुल को द्वितीय ग्रेड की सूचीबद्ध संरचना का दर्ज़ा दिया गया।
2002 की वैज्ञानिक कथा से सम्बंधित काल्पनिक फिल्म 28 दिन बाद में, नायक जब कोमा से उठता है तो पाता है कि लन्दन सुनसान पड़ा हुआ है और लोगों को खोजने के लिए वेस्टमिंस्टर ब्रिज पर चल पड़ता है।
वेस्टमिंस्टर ब्रिज पुल बाधा दौड़ जो कि लन्दन की एक परम्परागत रेस है, का प्रारम्भिक और अंतिम बिंदु है।
विलियम वर्ड्सवर्थ ने कमपोज्ड अपॉन वेस्टमिंस्टर ब्रिज,3 सितम्बर 1802 नामक सॉनेट लिखा.
ब्रिटिश विज्ञान कथा श्रृंखला डॉक्टर हू, में वेस्टमिंस्टर ब्रिज का विभिन्न स्थानों के शॉट्स लेने के लिए प्रयोग किया गया है। मूल रूप से इसका प्रयोग 1964 में दा डालेक इन्वेजन ऑफ अर्थ में किया गया था जिसमें इसे निर्जन और उजाड़ बताया गया है। कई डालेकों को पुल पर और निकटवर्ती अल्बर्ट तटबंध पर ग्लाइडिंग करते हुए दिखाया है। 2005 में जब इस श्रृंखला का पुनः प्रारम्भ किया गया तब निर्माण टीम के द्वारा इस स्थान का फिर से प्रयोग किया गया जब रोज नामक धारावाहिक में नौवा डॉक्टर और रोज टायलर पुल के एक सिरे से दूसरे सिरे तक दौड़ते हैं। डॉक्टर हू के साउंडट्रैक एल्बम में इस नाम से एक गाना भी है।
यह ब्रिज मॉन्टी पायथन के उड़ते हुए सर्कस के स्कैच जिसका नाम "नेशनवाइड" है, में प्रमुख भूमिका निभाता है .
संवाददाता जॉन डल को पुल पर यह पता करने के लिए भेजा जाता है कि क्या कुर्सी पर बैठ कर कहीं भी पैरों को आराम देना संभव है या नहीं. एक पुलिस वाला उसकी कुर्सी यह कहते हुए जब्त कर लेता है की यह एक महिला जो पुल के पार खड़ी है से चुराई गई है। 
वह कुर्सी उस औरत को वापस देने के बजाय, पुलिस वाला उसे नीचे गिरा देता है और उससे एक मिलती-जुलती कुर्सी ले लेता है और उस रिपोर्टर के पास बैठ जाता है। फिर वह आसपास बैठे या पैदल चलने वाले लोगों से कई वस्तुएं ले लेता है और अंततः एक दुकान में बियर के लिए चोरी करने के लिए घुस जाता है। 
2000 में बनी फिल्म 102 डेलमेशंस में, बिग बेन की आवाज़ सुनने के बाद क्रुएला डी विल पागल हो जाती है और जब वह वेस्टमिंस्टर ब्रिज पर जाती है तो उसे प्रत्येक वस्तु सफ़ेद पर काले धब्बों के रूप में दिखाई पड़ती है .
