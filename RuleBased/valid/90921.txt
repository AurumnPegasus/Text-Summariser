हिग्स बोसॉन एक मूल कण है जिसकी प्रथम परिकल्पना 1964 में दी गई और इसका प्रायोगिक सत्यापन 14 मार्च 2013 को किया गया। इस आविष्कार को एक 'यादगार' कहा गया क्योंकि इससे हिग्स क्षेत्र की पुष्टि हो गई। कण भौतिकी के मानक मॉडल द्वारा इसके अस्तित्व का अनुमान लगाया गया है। वर्तमान समय तक इस प्रकार के किसी भी कण के विद्यमान होने की ज्ञान नहीं है। हिग्स बोसॉन को कणो के द्रव्यमान या भार के लिये जिम्मेदार माना जाता है। प्रायः इसे अंतिम मूलभूत कण माना जाता है। 
इस मूलभूत कण का नाम मुख्यतः हिग्स बोसॉन नामक कण और हिग्स क्षेत्र नामक क्षेत्र से जुड़ा हुआ है। कुछ समय के लिए इस कण को तीन वैज्ञानिकों के नाम को संयुक्त करके बनाया गया था जो इस कण से सम्बंधित प्रथम पीआरएल पत्र के लेखक हैं, उदाहरण के लिए ब्रूट-आंगलेया-हिग्स कण, एंडरसन-हिग्स कण या आंगलेया-ब्रूट-हिग्स-गुरालनिक-किब्बले प्रक्रिया अथवा "एंडरसन-हिग्स" प्रक्रिया, "हिग्स-किब्बले" प्रक्रिया और "एबीईजीएचएचके'टीएच" प्रक्रिया  
हिग्स कण को वैज्ञानिक समुदाय के बाहर और मीडिया द्वारा अक्सर "ईश्वरीय कण" से सन्दर्भित किया जाता है। यह उपनाम फर्मीलैब के पूर्व निर्देशक, नोबल पुरस्कार विजेता लियोन लेडरमान की 1993 में हिग्स कण और कण भौतिकी पर प्रकाशित पुस्तक से व्युत्पन्न हुआ जो उन्होंने सुपरकंडकटिंग सुपर कोलाइडर के निर्माण को अमेरिकी सरकार द्वारा रोके जाने के प्रसंग में लिखा था, जिसका लगभग निर्माण हो चुका था। और वह लार्ज हैड्रान कोलाइडर का प्रतियोगी था एवं अनुमानित प्रोटोन ऊर्जा 2 × 20 TeV थी। और इसे 1993 में बन्द कर दिया गया; यह पुस्तक इस पर कटाक्ष करते हुए लिखी गयी थी।इस शब्द का मीडिया द्वारा उपयोग व्यापक जागरूकता और रूचि में योगदान के लिए हो सकता है, लेकिन कईं वैज्ञानिकों को ये नाम अनुचित लगता है, क्योंकि ये एक सनसनीखेज़ अतिशयोक्ति है और पाठकों को गुमराह करती है, इस कण का ईश्वर से कुछ लेना देना नहीं है, यह मौलिक भौतिकी में कईं खुले सवाल छोड़ देता है और ब्रह्मांड की परम उत्पत्ति की व्याख्या नहीं करता। हिग्स, जो एक नास्तिक हैं, ने इसे "ईश्वरीय कण कहने पर इसे "शर्मनाक" पाया और नाखुशी ज़ाहिर करते हुए एक 2008 के साक्षात्कार में कहा की, "यह इसका दुरुपयोग है" और कहा की, "....इससे बहुत लोग नाराज़ हो सकतें हैं"
