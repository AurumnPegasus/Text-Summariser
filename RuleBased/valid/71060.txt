कुलपहाड़ भारत देश के राज्य उत्तर प्रदेश के महोबा जिले का एक शहर है। यह बुन्देलखण्ड क्षेत्र का एक एतिहासिक नगर है। 11 फरवरी 1995 से पूर्व यह जनपद हमीरपुर का हिस्सा था। कुलपहाड़ उत्तर प्रदेश का विशालतम उपजनपद है। कुलपहाड़ खजुराहो एवम अन्य एतिहासिक नगरों चरखारी, महोबा, झांसी, कालिंजर, ओरछा, अजयगढ़ से अपनी नजदीकी के कारण जाना जाता है। इस शहर में चंदेल कालीन मानव निर्मित कई मंदिर, भवन एवं जलाशय हैं।
शहर के नामकरण के विषय में इतिहासकारों की विभिन्न धारणाएं हैं। निम्नलिखित धारणाएं अत्यधिक प्रचलित हैं -
द्वि ग्राम धारणा - इम्पीरिअल गेज़ेटीयर ऑफ़ प्रोविंस आगरा एंड अवध 1909 के अनुसार कुल्हुआ और पहाड़िया नाम के दो ग्राम हुआ करते थे जो कालांतर में जुड़कर कुलपहाड़ नगर बन गए|
