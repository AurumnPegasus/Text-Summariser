स्कारलेट मेलिश विल्सन भारतीय सिनेमा में काम करने वाली एक ब्रिटिश मॉडल और नर्तकी है।
स्कारलेट का जन्म और पालन-पोषण ब्रिटेन में हुआ। इन्होंने लंदन के टिफ़नी थिएटर कॉलेज में कला प्रदर्शन का अध्ययन किया।इन्होंने बैले और जैज़ में प्रशिक्षण प्राप्त किया। इन्होने कहा कि वह एक साल की उम्र से नृत्य कर रहीं हैं।
बॉलीवुड में काम करने के लिए 2009 में ये भारत आईं और मॉडलिंग करना शुरू कर दिया। इन्होंने टीवी शो "चक धूम धूम" में कोरियोग्राफी में सहायता प्रदान कीऔर वाणिज्यिक विज्ञापनों समेत विभिन्न परियोजनाओं के लिए अनेक शहरों व अभिनेताओं जैसे ऋतिक रोशन और सैफ अली खान के साथ काम किया। 
बॉस्को-सीजर सहित कई कोरियोग्राफरों के साथ इन्होंने काम किया। जहां बोस्को-सीजर ने इनका परिचय निर्देशक दिवाकर बनर्जी से कराया। इन्होंने राजनीतिक थ्रिलर फिल्म "शंघाई" में "इम्पोर्टेड कमरिया " नामक आइटम सॉन्ग किया। इसमें इनकी एक छोटी सी भूमिका भी थी,  इन्होंने अपनी भूमिका को कैटरीना कैफ से प्रेरित बताया। शंघाई के बाद इन्होंने "बजाते रहो" और "आर राजकुमार" जैसी बॉलीवुड फिल्मों व दक्षिण भारतीय फिल्म उद्योग में कई आइटम नंबर किये। इन्होंने तेलुगू फिल्म "कैमरामैन गंगतो रामबाबू", "चंडी" और "येवदु" में और कन्नड़ फिल्म "महानदी" और "प्रेम अड्डा" में नृत्य किया। इन्हें विजय की तमिल फिल्म "जिल्ला" में भी देखा जाएगा। इन्होंने "जैज़ी बी" की पंजाबी संगीत वीडियो "फीम" में भी काम किया है।
राजीव खंडेलवाल के साथ ये अहसान हैदर द्वारा लिखित और निर्देशित एक आगामी फिल्म में अपनी पहली प्रमुख भूमिका में दिखाई देंगी। स्कारलेट ने एस॰एस॰ राजमौली द्वारा निर्देशित 2015 की भारतीय द्विभाषी फिल्म बाहुबली: द बिगनिंग में भी एक आइटम सॉन्ग किया है।
साँचा:Jhalak Dikhhla Jaa 8
