महाकुम्भ भारत का एक प्रमुख उत्सव है जो ज्योतिषियों के अनुसार तब आयोजित किया जाता है जब बृहस्पति कुंभ राशि में प्रवेश करता है। कुम्भ का अर्थ है घड़ा। यह एक पवित्र हिन्दू उत्सव है। यह भारत में चार स्थानो पर आयोजित किया जाता है: प्रयाग, हरिद्वार, उज्जैन और नासिक।
2010 का कुम्भ मेला हरिद्वार में आयोजित किया जा रहा है। पिछली बार 1999 में महाकुम्भ का आयोजन यहाँ किया गया था। मकर संक्राति के दिन अर्थात 14 जनवरी, 2010 को इस मेले का शुभारम्भ हो गया है। हरिद्वार में जारी इस मेले में इस बार 7 करोड़ से भी अधिक लोगों के आने का अनुमान है।
पौराणिक आख्यानों के अनुसार समुद्रमंथन के दौरान निकला अमृतकलश 12 स्थानों पर रखा गया था जहां अमृत की बूंदें छलक गई थीं। इन 12 स्थानों में से आठ ब्रह्मांड में माने जाते हैं और चार धरती पर जहां कुंभ लगता है।
हिन्दू धर्म में मान्यता है कि इस मेले में स्नान करने से मोक्ष की प्राप्ति होती है।
पुराणों आदि प्राचीन ग्रन्थों में उपर्युक्त चारों स्थानों पर महाकुंभ लगने के लिए ग्रहों की विशिष्ट स्थितियाँ बतायी गयी हैं। हरिद्वार के लिए यह इस प्रकार वर्णित है-
पद्मिनीनायके मेषे, कुम्भराशिगते गुरौ।गंगाद्वारे भवेद्योगः कुम्भनाम्ना तदोत्तमः।।
अर्थात् जब सूर्य मेष राशि में हो, बृहस्पति कुंभ राशि में हो, तब गंगाद्वार में कुंभ नाम का उत्तम योग होता है।
उल्लेखनीय है कि बृहस्पति प्रतिवर्ष राशि बदलता है जबकि सूर्य हर महीने राशि बदलता है। तथा 2009 के 19 दिसंबर को यह कुंभ राशि में प्रवेश कर चुका है। सूर्य मेष राशि में 14 अप्रैल 2010 को आयेगा और तभी इस महाकुंभ का प्रमुख स्नान है ।
कुंभ के स्नान पर्व
