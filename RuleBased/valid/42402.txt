दूरस्थ नियंत्रण या 'सुदूर नियंत्रण' या 'रिमोट कंट्रोल' बिना तार के, कुछ दूरी पर स्थित किसी एलेक्ट्रॉनिक युक्ति को नियंत्रित करने के काम आता है। इसे संक्षेप में प्रायः 'रिमोट' कह दिया जाता है। आजकल के रिमोट कंट्रोलर प्रायः अवरक्त तरंगों का उपयोग करके दूर से ही कमाण्ड देने का काम करते हैं। किन्तु 1970 के पूर्व डिजाइनकिये गये रिमोट कन्ट्रोलर अपश्रव्य तरंग का प्रयोग करते थे। ये प्रायः हाथ में धरने लायक आकार के होते हैं जिस पर भिन्न-भिन्न कार्यों के लिये अलग-अलग बटन दिये गये होते हैं। आजकल 'यूनिवर्सल कंट्रोलर' भी मिलने लगे हैं जो अनेकों प्रसिद्ध उत्पादकों के टीवी आदि को नियंत्रित कर सकने में सक्षम हैं। 
