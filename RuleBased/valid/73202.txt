मलंकारा रूढ़िवादी सीरियाई गिर्जा या भारतीय ऑर्थोडॉक्स चर्च, प्राच्य रूढ़िवादी गिरजा यानि ओरिएंटल ऑर्थोडॉक्स चर्च परिवार की एक प्रमुख शाखा है जिसकी नींव संत थोमा ने 52 ईसवी में रखी। उस समय भारत और मध्य-पूर्व के बीच व्यापारी ताल्लुक़ात थे। इन व्यापारी ताल्लुक़ात ने संत थोमा को केरल, भारत के दक्षिणी भाग तक पहुँचने में मदद किया था। उन्होंने स्थानीय लोगों के लिए सुसमाचार का प्रचार किया, बहुत से लोग के धर्म परिवर्तित हो गए, कई लोग पादरी के रूप में नियुक्त किए गए और 7 गिर्जा घरों की स्थापना की गई।
