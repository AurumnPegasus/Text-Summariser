एक पारी अथवा पारियाँ किसी भी खेल प्रारूप में एक निश्चित खेल-लम्बाई का खण्ड है – मुख्यतः बेसबॉल और क्रिकेट में इस खेल-लम्बाई में एक टीम अपना स्कोर बढ़ाती है और अन्य टीम उसे रोकने का कार्य करती है।
अन्य खेलों में यह लम्बाई समय द्वारा निर्धारित की जाती है जिसमें दोनो टीमें एक दूसरे पर हावी होने की कोशिश करती हैं अर्थात गेंद अथवा समरूप वस्तु पर कब्ज़ा करते हुये रक्षात्मक और आक्रामक रूप से खेलती हैं। बेसबॉल और क्रिकेट में एक टीम बल्लेबाज़ी करती है और अन्य टीम उस समय क्षेत्ररक्षण का कार्य करती है जिसमें बल्लेबाजों को खेल से बाहर करने का कार्य करती रहती है। निर्धारित बल्लेबाज़ों को बाहर करने अथवा निश्चित गेंदों की संख्या पूरी होने के बाद दोनों टीमों का कार्य-स्थान बदल जाता है।
