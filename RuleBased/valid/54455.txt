आक्सीजन की अनुपस्थिति में कार्बनिक पदार्थों को गरम करने पर वे रासायनिक रूप से विघटित हो जाते हैं। इस प्रक्रिया को ताप-विघटन कहते हैं। ताप-विघटन के लिये प्राय: 430 डिग्री सेल्सियस से अधिक तापमान एवं वायुमण्डल से अधिक दाब की जरूरत होती है। व्यवहार में पूर्ण रूप से आक्सीजन-मुक्त वातावरण निर्मित करना सम्भव नहीं है क्योंकि सभी पदार्थों में कुछ न कुछ आक्सीजन उपस्थित होती है। इस कारण थोड़ा सा आक्सीकरण भी हो जाता है। 
