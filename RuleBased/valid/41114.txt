प्रत्यावर्ती धारा विद्युत प्रणाली के सन्दर्भ में, दो युक्तियों की आवृत्ति तथा वोल्टता को समान करने की क्रिया को तुल्यकालन कहते हैं। तुल्यकालन की आवश्यकता कई स्थियों में पड़ सकती है। उदाहरण के लिये एक अल्टरनेटर को किसी पहले से कार्यरत ए सी विद्युत नेटवर्क से जोड़ना हो, तो अल्टरनेटर को पहले उस नेटवर्क के साथ तुल्यकालिक बनाना पड़ेगा, उसके बाद ही इसे नेटवर्क से जोड़ा जा सकता है। बिना तुल्यकालिक किये सीधे नेटवर्क से जोड़ने पर एक प्रकार का 'शार्ट सर्किट' बनता है और बहुत अधिक धारा प्रवाहित होगी। इसी प्रकार यदि दो विद्युत ग्रिडें बिना आपस में जुड़े काम कर रहीं हैं, यदि उन्हें जोड़ना है तो पहले दोनों को एक दूसरे के तुल्यकालिक करना पड़ेगा।
