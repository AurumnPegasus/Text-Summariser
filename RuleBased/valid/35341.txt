चारण
चारणों का उद्भवन कैसे और कब हुआ, वे इस देश में कैसे फैले और उनका मूल रूप क्या था, आदि प्रश्नों के संबंध में प्रामाणिक सामग्री का अभाव है; परंतु जो कुछ भी सामग्री है, उसके अनुसार विचार करने पर उस संबंध में अनेक तथ्य उपलब्ध होते हैं।
चारणों की उत्पत्ति दैवी कही गई है। ये पहले मृत्युलोक के पुरुष न होकर स्वर्ग के देवताओं में से थे । सृष्टिनिर्माण के विभिन्न सृजनों से चारण भी एक उत्पाद्य तत्व रहे हैं। भागवत के टीकाकार श्रीधर ने इनका विभाजन विबुधा, पितृ, असुर, गंधर्व, भूत-प्रेत-पिशाच, सिद्धचारण, विद्याधर और किंनर किंपुरुष आदि आठ सृष्टियां के अंतर्गत किया है। ब्रह्मा ने चारणों का कार्य देवताओं की स्तुति करना निर्धारित किया। मत्स्य पुराण में चारणों का उल्लेख स्तुतिवाचकों के रूप में है। चारणों ने सुमेर छोड़कर आर्यावर्त के हिमालय प्रदेश को अपना तपक्षेत्र बनाया, इस प्रसंग में उनकी भेंट अनेक देवताओं और महापुरुषां से हुई। इसके कई प्रसंग प्राप्त होते हैं। वाल्मीकि रामायण- महाभारत - तथा ब्रह्मपुराण- में तपस्वी चारणों के प्रसंग मिल जाते हैं। ब्रह्मपुराण का प्रसंग तो स्पष्ट करता है कि चारणों को भूमि पर बसानेवाले महाराज पृथु थे। उन्होंने चारणों को तैलंग देश में स्थापित किया। यहीं से चारण सब जगह फैले। महाभारत के बाद भारत में कई स्थानों पर चारण वंश नष्ट हो गया। केवल राजस्थान, गुजरात, कच्छ तथा मालवे में बच रहे। इस प्रकार महाराज पृथु ने देवता चारणों को "मानुष चारण" बना दिया। यही नहीं जैन धर्म सूत्रग्रंथ में मनुष्य चारण का प्रसंग मिलता है। कल्हण ने अपनी राजतरंगिणी में चारण कवियों के हँसने का उल्लेख किया है। ।
इन प्रसंगों द्वारा चारणों की प्राचीनता उनका कार्य स्पष्ट होता है। कर्नल टाड ने लिखा है : इन क्षेत्रों में चारण मान्य जाति के रूप में प्रतिष्ठित हैं। 1901 के जनगणना विवरण में कैप्टन बेनरमेन ने चारणों के लिये लिखा है : चारण बहुत पुरानी जाति मानी जाती है। इसका वर्णन रामायण और महाभारत में है। ये राजपरिवार के कवि हैं। ये अपनी उत्पत्ति देवताओं से होने का दावा करते हैं।
उपर्युक्त उद्धरणों के अनुसार चारण जाति देवता जाति थी, पवित्र थी, जिसको सुमेर से हिमालय पर और हिमालय से भारत में लाने का श्रेय महाराज पृथु को है। यहीं से ये सब राजाओं के यहाँ फैल गए। चारण भारत में पृथु के समय से ही प्रतिष्ठित रहे हैं।
राजस्थान ही नहीं, समस्त भारत में चारण जाती है ! विशेषत: हिंगलाज माता में है, वे चारणों की सर्वप्रथम आराध्य देवी है! उन्हीं के अनेकों अनेक रूप समय समय पर चारण जाती में अवतरित हुए हैं, जिनमें करणी माता, तनोट माता, तेम्डाराय, भादरिया राय, आवड माता, सुंधा माता, , लूँग माता, इन्द्र बाईसा महाराज, राजल बाईसा, सायर बाई बहुचर माॅ, बिरवडी माॅ ,खोडीयार माॅ, मोगल माॅ, और ऐसे ही सेंकडों देवियों नें शक्ति और माँ दुर्गा के आंशिक और पूर्ण अवतार में जन्म लिए है ! चिरजा और लोक गीतों में, नवरात्रि के दिनों में और सामाजिक कार्यकर्मों में आज भी बड़े उच्छाह के साथ इन देवियों की पूजा की जाती है ! चारणों के घरों में बने पूजाघरों इन्हीं देवियों की प्रतिमायें जरूर मिलती है ! करणी माता चारणों के साथ साथ राजपूत वंश के राठोड कुल की भी कुलदेवी मानी जाती है ! ठीक वेसे ही इन्द्र बाईसा भी राजपूत, बढई, ब्राह्मण जातियों की आराध्य देवी है। मा सोनल सबसे बडे समाजसुधारक और ऊद्धधारक बने जिन्होने गाँँवो और शहरो मे प्रवास करके कुरितीयाँ एवं कुप्रथाओ को छोडने का आह्वान किया. शिक्षा का प्रचार कियाा आज भी गुजरात या विदेेेश मे रहने वाले  चाारण हर साल पोष सुद बीज को आई मा का जन्मोत्सव दोसो से ज्यादा जगहो पर मनाते है .
==
