हेट स्टोरी 4 भारतीय हिन्दी फिल्म है, जिसका निर्देशन विशाल पाण्ड्य ने किया है। इसकी कहानी समीर अरोड़ा ने लिखी है। इस फिल्म में उर्वशी रौटेला, करन वाही और विवान भटेना मुख्य किरदार में हैं। 9 मार्च 2018 को सिनेमाघरों में इस फिल्म को प्रदर्शित किया गया। अठारह करोड़ में बनी इस फिल्म ने अब तक लगभग ₹20 करोड़ का कारोबार किया है। लेकिन इसे आलोचकों से ज्यादातर नकारात्मक समीक्षा ही मिली।
ये कहानी आर्यन खुराना और राजवीर खुराना नाम के दो भाइयों की है, जो ब्रिटेन में रहते हैं और एक अमीर व्यापारी विक्रम खुराना के बेटे हैं। रिशमा आर्यन की प्रेमिका रहती है। राजवीर अपनी पुरानी प्रेमिका को छोड़ कर ताशा उर्फ नताशा चौधरी से प्यार करने लगता है। उस लड़की पर आर्यन भी लट्टू हो जाता है। लेकिन विक्रम, जो मेयर का चुनाव लड़ रहे हैं, वे आर्यन को राजवीर और ताशा को एक दूसरे से दूर करने की ज़िम्मेदारी देते है। राजवीर, ताशा से अपने प्यार का इज़हार भी करता है, लेकिन आर्यन उन दोनों को अलग करने में सफल हो जाता है और ताशा को अपना बना लेता है। 
इस फिल्म का निर्माण से पहले का कार्य जून 2017 से ही शुरू हो गया था और फिल्माने का कार्य लंदन में सितम्बर 2017 से शुरू किया गया, जो 11 नवम्बर 2017 को समाप्त हुआ। इसके बाद 26 जनवरी 2018 को टी-सीरीज ने इसका ट्रेलर जारी किया।
नवभारत टाइम्स ने इस फिल्म को पाँच में से 2.5 सितारे ही दिये हैं। इसके अनुसार निर्देशक ने नए कलाकारों को नए रूप से डालने का प्रयास किया है, इसमें कोई नामी चेहरा नहीं है, पर अपनी इसके पिछले फिल्मों के कारण उर दर्शकों में अपना प्रभाव छोड़ने में सफल रहा। इस फिल्म के लिए निर्देशक ने बहुत से अच्छे खूबसूरत जगहों को चुना है।
