तोगरोग या तुगरिक मंगोलिया की आधिकारिक मुद्रा है। प्राचीन काल में यह 100 मोंगो में विभाजित था। इस मुद्रा में सबसे कम मूल्य का 10-तोगरोग का तथा सबसे अधिक 20,000 तोगरोग का नोट है। यूनिकोड में मुद्रा का चिह्न U+20AE ₮ Tugrik sign है।
2010 में तोगरोग का मूल्य डॉलर के मुकाबले 15% तक बढ़ गया था, क्योंकि मंगोलिया में खनन उद्योगों में भारी बढ़ोत्तरी हुई थी। परन्तु विदेशी निवेश तथा खनन उद्योगों से प्राप्त राजस्व में गिरावट के कारण इसकी विनिमय दर 2013 के पूर्वार्द्ध से जून 2014 के मध्य 24% तक घट गयी।
