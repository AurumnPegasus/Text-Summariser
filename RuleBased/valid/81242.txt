इत्रस्की सभ्यता प्राचीन इटली की एक सभ्यता थी जो पश्चिमोत्तरी इटली में सन् 800 ईसापूर्व से आरम्भ हुई। लगभग 200 वर्षों तक इसका प्रभुत्व रहा और लगभग सन् 400 ईसापूर्व के बाद इसके रोमन साम्राज्य में विलय हो जाने के संकेत मिलते हैं। इत्रस्की लोग स्वयं को रासेन्ना बुलाते थे, जिसे रोमन लोग बदलकर 'रासना' या 'राशना' कहते थे। प्राचीन यूनान में इत्रस्कियों को 'तिरेनोई' बुलाया जाता था और यही इटली के प्रायद्वीप के पश्चिम में बहने वाले तिरहेनियन सागर के नाम का स्रोत है।
