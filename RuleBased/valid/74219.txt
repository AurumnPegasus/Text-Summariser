कुणाल रॉय कपूर एक भारतीय फ़िल्म अभिनेता और निर्देशक, और अपनी फिल्मों देली बेली, नौटंकी साला! और द फाइनल एक्सिट के लिये जाने जाते है।
कपूर ने अपने अभिनय की शुरूआत, भारतीय धारावाहिक जस्ट मोहब्बत से की, जोकि सोनी टीवी पर प्रसारित होता था इसके बाद वह 2007 की फ़िल्म, लाइन्स ऑफ़ पंजाब प्रसेंट्स में एक अतिथि भूमिका में शबाना आज़मी और इशिता शर्मा के साथ दिखाई दिये। आगे उन्हें पंगा ना लो में भी देखा गया।
वह एक निर्देशक भी है। 2006 में उन्होंने एक हास्य नाटक "प्रेसिडेंट इस कमिंग" निर्देशित किया था। इसका बाद में रूपांतरित कर इसी विषय पर फिल्म भी बनाया था जिसमें कोंकणा सेन शर्मा और शहनाज पटेल, ने अभिनय किया था। इसके लिये उन्हें मिश्रित समीक्षा मिली थी, और फ़िल्म सफल रही थी।
कपूर ने ब्रिटिश-भारतीय हास्य श्रृंखला "मुंबई कॉलिंग" के छह एपिसोड में एक कॉल सेंटर ऑपरेटर के रूप में अभिनय करते दिखाई दिए। इसके बाद वे इमरान खान और वीर दास के साथ आमिर खान प्रोडक्शंस देली बेली में दिखाई दिए हैं। इसके बाद, उन्होंने आयुष्मान खुराना के साथ नौटंकी साला में अभिनय किया और ये जवानी है दीवानी फ़िल्म में रणबीर कपूर, दीपिका पादुकोण और उनके छोटे भाई आदित्य रॉय कपूर के साथ एक छोटी भूमिका में दिखाई दिये। इसके बाद उन्होंने प्रभु देव निर्देशित एक्शन जैकसन में अजय देवगन, सोनाक्षी सिन्हा और यामी गौतम के साथ दिखाई दिये और फ़िल्म गोलू और पप्पू में वीर दास और करिश्मा तन्ना के साथ मुख्य भूमिका में नजर आये। 2016 में वे फ़िल्म अजहर में दिखाई दिये, जहां उन्होंने रेड्डी वकील की भूमिका निभाई थी। उनकी आखिरी प्रदर्शित फ़िल्म द फाइनल एग्जिट थी। 2018 में, उन्होंने "गोइंग वायरल" नामक आठ एपिसोड की वेब श्रृंखला में अभिनय किया, जो अमेज़ॅन प्राइम पर प्रसारित हुआ।
कुणाल के पिता पंजाबी और माँ यहूदी थी। कुणाल ने 2005 में बचपन की दोस्त शायोनिती साल्वी से शादी की है, और उनके दो बच्चों है। 
