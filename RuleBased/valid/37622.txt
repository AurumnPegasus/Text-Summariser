पटौदी, भारत के राज्य हरियाणा के गुड़गांव जिले का एक कस्बा और तहसील है। यह गुड़गांव से 26 किलोमीटर की दूरी पर अरावली पर्वतमाला की तलहटी में स्थित है। गुड़गांव में गुड़गांव को पटौदी से जोडने वाली सडक को नये विकास गलियारे के रूप में शामिल किया गया है।
भारत की स्वतंत्रता से पूर्व पटौदी, पटौदी रियासत का मुख्यालय था जिस पर पटौदी के नवाब का शासन था। पटौदी के 8 वें नवाब, इफ्तिखार अली खान पटौदी ने इंग्लैंड और भारत दोनों के लिए क्रिकेट खेला था तथा भारत की टीम की तो कप्तानी भी कीथी। उनके पुत्र और पटौदी के नवें और अंतिम नवाब मंसूर अली ख़ान पटौदी ने भी भारतीय क्रिकेट टीम की कप्तानी की थी। फ़िल्म कलाकार सैफ़ अली ख़ान भी पटौदी से आते हैं और मंसूर अली ख़ान पटौदी के पुत्र है। 
पटौदी 28°19′N 76°47′E / 28.32°N 76.78°E / 28.32; 76.78 पर स्थित है। इसकी औसत ऊँचाई 240 मीटर है।
