दैनिक जलते दीप एक लोकप्रिय भारतीय हिन्दी समाचार पत्र है जो राजस्थान के जोधपुर ज़िले से प्रकाशित होता है तथा इसका मुख्यालय भी जोधपुर में ही है। दैनिक जलतेदीप राजस्थान के दूसरे सबसे बड़े नगर जोधपुर से सन् 1969 से निरंतर प्रकाशित हो रहा है। केन्द्र सरकार के डीएवीपी व राज्य सरकार के विज्ञापनों हेतु दैनिक जलतेदीप को राज्य स्तरीय समाचार पत्र की मान्यता प्रदान की हुई है। जोधपुर के इस सबसे पुराने दैनिक की राजस्थान प्रदेश के पश्चिमी अंचल में विशेष लोकप्रियता एवं प्रभाव है। बारह पृष्ठाें में ऑफसेट व फोटों कम्पोजिंग पद्धति से मुद्रित तथा राज्य के अधिकांश जिलों में इसका नित्य वितरण होता है। 26 जनवरी वर्ष 1999 से प्रकाशित इसका जयपुर संस्करण राजधानी जयपुर एवं आस पास में रहने वाले पश्चिमी राजस्थान के लोगों का प्रतिनिघि संवाहक है। अनुभवी संपादकों की टीम एवं अपने स्वयं के दिल्ली, मुम्बई, जयपुर, बीकानेर, उदयपुर, अजमेर, कोटा, कार्यालयों से आधुनिक संचार सुविघाओं से जुड़ा दैनिक जलतेदीप जयपुर आधारित प्रमुख दैनिकों की भांति ही राजस्थान का एक सम्पूर्ण अखबार है।
http://www.dainikjaltedeep.com/about-us.php

