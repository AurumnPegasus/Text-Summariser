सौन्दर्या रघु  भारतीय फिल्म अभिनेत्री और निर्माता थीं। यह मुख्यतः तेलुगू फिल्मों में नजर आती थीं, इसके अलावा इन्होंने कुछ कन्नड़, तमिल, मलयालम, और हिन्दी फिल्मों में भी कार्य किया है। 
वर्ष 2002 में इन्हें कन्नड़ फिल्म द्वीपा के लिए श्रेष्ठ फिल्म का निर्माता के रूप में राष्ट्रीय फिल्म पुरस्कार मिला। इन्हें दो बार सर्वश्रेष्ठ अभिनेत्री का राज्य फिल्म पुरस्कार भी मिल चुका है। इसके अलावा इन्हें फिल्मफेयर और नंदी पुरस्कार भी मिला। यह पुरस्कार अम्मोरु, अंथपुरम, राजा, द्वीपा और आप्टामित्र फिल्मों के लिए मिला था। लेकिन इसके बाद 17 अप्रैल 2004 को आंध्र प्रदेश में भारतीय जनता पार्टी के प्रचार हेतु जाते समय बैंगलोर में विमान हादसे के कारण इनका निधन हो गया।
इनका जन्म 18 जुलाई 1972 को कन्नड़ फिल्म लेखक के॰ एस॰ सत्यनारायण के घर कोलार में हुआ था। अपनी एमबीबीएस की पढ़ाई बीच में छोड़ कर इन्होंने जीएस रघु से शादी कर ली। जो सॉफ्टवेयर इंजीनियर है। इन्हें सावित्री के बाद आंध्र प्रदेश और तेलंगाना में काफी अधिक लोकप्रियता प्राप्त हुई। इन्हें इसके कारण तेलुगू सिनेमा की नई सावित्री भी कहा जाता था। 2004 में एक विमान हादसे में इनका निधन हो गया।
यह 17 अप्रैल 2004 को आने वाले चुनाव में भारतीय जनता पार्टी और तेलुगू देशम पार्टी के उम्मीदवारों के प्रचार हेतु करीमनगर जा रही थीं। विमान सुबह 11 बजकर 5 बजे उड़ान भरने लगा और सौ फीट की ऊंचाई में पश्चिम की ओर जाते समय इसमें आग लग गया और यह दुर्घटनाग्रस्त हो गया। यह हादसा गांधी कृषि विज्ञान केन्द्र के पास हुआ था। इसी हादसे में इनका निधन हो गया। 
