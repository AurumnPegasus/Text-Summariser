जे गैरिक डीसी कॉमिक्स द्वारा प्रकाशित होने वाली अमेरिकी कॉमिक पुस्तकों में प्रदर्शित होने वाला एक काल्पनिक सुपरहीरो है। वह द फ़्लैश नाम से प्रकाशित होने वाला प्रथम सुपरहीरो है। लेखक गार्डनर फॉक्स और कलाकार हैरी लैम्पर्ट द्वारा निर्मित यह चरित्र सबसे पहले फ्लैश कॉमिक्स #1 में दिखाई दिया।
एक लैब में एक आकस्मिक दुर्घटना में फंस जाने के कारण जे गैरिक को तीव्र गति प्राप्त हुई, और वह अपराध से लड़ने वाला सुपरहीरो फ़्लैश बन गया। अभिनेता जॉन वेस्ली शिप ने 2014 की फ़्लैश टीवी श्रंखला में जे गैरिक की भूमिका निभाई है।
