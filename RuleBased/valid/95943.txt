एलिजाबेथ जेन हर्ली एक अंग्रेज मॉडल और अभिनेत्री हैं जो 1990 में ह्यू ग्रान्ट की प्रेमिका के रूप में काफी प्रसिद्ध हुई थीं। 1994 में जब ग्रांट अपनी फिल्म फोर वेडिंग एण्ड ए फ्यूनरल की अपार सफलता के बाद संपूर्ण विश्व के मीडिया की नजरों में छा गए थे तब हर्ली लॉस एंजलिस में आयोजित उस फिल्म के एक प्रीमियर में सोने की सेफ्टी पिन द्वारा समर्थित एक काले रंग की अत्यंत आकर्षक वर्साची ड्रेस में ग्रांट के साथ पहुंची थीं जिसके कारण संपूर्ण मीडिया का ध्यान उनकी तरफ आकर्षित हुआ।
हर्ली सौन्दर्य प्रसाधन बनाने वाली कंपनी 'एस्टी लॉडेर' के साथ पन्द्रह वर्षों से भी अधिक समय से तब से जुड़ी हुई हैं जब इस कंपनी ने हर्ली को 29 वर्ष की आयु में मॉडलिंग का पहला काम दिया था। इस कंपनी ने हर्ली को अपने उत्पादों, विशेषकर सेंस्यूअस, इंट्यूशन एवं प्लेज़र जैसे परफ्यूम के लिए सन 1995 से प्रतिनिधि एवं मॉडल के रूप में दर्शाया है। एक अभिनेत्री के रूप में जिन फिल्मों में उन्हें अपने सर्वेश्रेष्ठ प्रदर्शन के लिए याद किया जाता है उनमें से एक 1997 में बनी प्रसिद्ध जासूसी कामेडी 'माइक मायर्स' Austin Powers: International Man of Mystery जिसमें उन्होंने वनेसा केनिंग्सटन का किरदार निभाया और दूसरी फिल्म है सन 2000 में बनी बीडैज़ल्ड जिसमें वे शैतान की भूमिका में थीं। हर्ली वर्तमान में उनके नाम पर बनाई गई एक बीच वियर लाइन की भी मालिक हैं।
हर्ली का जन्म हैम्पशायर के बेसिंगस्टॉक में हुआ था वे एंजिला मेरी एवं रॉय लिओनार्ड हर्ली की छोटी बेटी हैं। उनके आयरिश पिता ब्रिटिश आर्मी में मेजर थे और उनकी एंग्लीकन माँ केंपशॉट इन्फेण्ट स्कूल में टीचर थीं। उनकी एक बड़ी बहन थी जिसका नाम केट था तथा एक छोटा भाई था जिसका नाम माइकल जेम्स हर्ली था। हर्ली की प्रारंभिक शिक्षा स्थानीय स्कूलों में हुई थी जिसमें केंपशॉट इन्फेण्ट स्कूल, केंपशॉट जूनियर स्कूल एवं हेरियट कोस्टेलो स्कूल शामिल थे। एक किशोरी के रूप में उनकी इच्छा एक कुशल नर्तक बनने की थी इसलिए उन्होंने बैले की क्लास में प्रवेश लिया और बाद में लंदन स्टूडियो सेण्टर में डांस व थियेटर का अध्ययन किया। अपनी किशोरावस्था में वे पंक फैशन की तरफ आकर्षित हो गईं, उन्होंने अपने बालों को गुलाबी रंग में रंग लिया और अपनी नाक छिदवा ली थी। वह बताती हैं कि " यह सन 1981-1982 की बात है जब मैं 16 वर्ष की थी तब बेसिंगस्टॉक में, जहां मैं बड़ी हुई, पंक होना काफी गर्व की बात जाती थी। अपनी युवावस्था में वह न्यू एज ट्रेवलर से भी जुड़ी हुई थी।
हर्ली ने 1980 के दशक के अंत में एक अभिनेत्री के रूप में काम करना शुरु किया और सन 1995 में वह एक मॉडल बन गई। वर्ष 2000 के दौरान उन्होंने ब्रिटेन में एक रियलटी टेलीविजन प्रस्तोता के रूप में भी कार्य किया।
सन 1995 में मॉडलिंग के बिना किसी पूर्व अनुभव के हर्ली को एस्टी लॉडेर स्पोक्समॉडल के रूप में प्रस्तुत किया। हर्ली ने इस संबंध में बाद में बताया कि " 29 वर्ष की उम्र में मॉडलिंग का अपना पहला कार्य करते समय मैं बिल्कुल भी परिपक्व नहीं थी। हर्ली ने तब से लॉडेर के विभिन्न उत्पादों जैसे कि 'प्लेजर', 'ब्यूटीफुल', ' डैजलिंग', 'टसकैनी परडोना' और सेंस्यूअस परफ्यूम के विज्ञापनों में काम किया इसके साथ ही उन्होंने कंपनी के अन्य प्रसाधन उत्पादों के लिए भी विज्ञापन किया। वर्ष 2001 में एस्टे लॉडेर उनके स्थान पर कैरोलायन मर्फी को ले आई। यद्यपि उन्होंने कंपनी के साथ 16 वर्षों का अनुबंध करके बाहरी तौर पर कंपनी के साथ कार्य करना जारी रखा। वर्ष 2005 में उन्होंने सालोनी, लिवरपूल डिपार्टमैण्टल स्टोर ऑफ मैक्सिको एवं लांसेल के लिए मॉडलिंग की। सन 2006 में वे जॉर्डेक, शियाट्जी शेन, गॉट मिल्क?, पैट्रिक कॉक्स, एम क्यू क्लादरीज ऑफ स्वीडन एवं लांसेल तथा सन 2007 में मानसून के अल्पावधि विज्ञापन अभियान का हिस्सा रही। वर्ष 2008 में को ब्लैकग्लामा के विज्ञापन अभियान में एक प्रमुख चेहरे के रूप में प्रस्तुत किया गया। वर्ष 2009 में वे रोसाटो ज्वैलरी के लिए विज्ञापन करती हुई नजर आईं।
अप्रैल 2005 में उनके बीचवियर लाइन को इंग्लैण्ड के हैरोड्स में लांच किया गया, इस उत्पाद के लिए प्रत्येक गर्मियों में वे स्वयं मॉडलिंग करती थीं। बाद में इसे उसी वर्ष अमरीका व अन्य यूरोपीय देशों के चुनिंदा साक्स फिफ्थ एवेन्यू स्टोरों पर भी उपलब्ध कराया गया। उन्होंने टाटलेर पत्रिका को बताया था, " मैं उस वक्त नैक्केर आइलैण्ड पर शूटिंग कर रही थी और रिचर्ड ब्रैनसन हैमोक में फोन पर अपनी बिजनेस डील कर रहे थे और अपना व्यापार लगातार चला रहे थे। परंतु तब मैने सोचा कि जब तक कि मैं अपना स्वयं का कोई व्यापार चालू नही करती तब तक मैं तो कभी छुट्टी पर किसी हॉलीडे होम भी नहीं जा सकती और किसी आइलैण्ड पर तो जाने का प्रश्न ही नहीं उठ सकता था, अपना स्वंय का व्यापार तो मैं डैमियंस के स्कूल के दिनों को छेड़े बिना भी चला सकती थी। मई 2008 में हर्ली ने स्पेनिश क्लॉथ ब्राण्ड मैंगो के कैप्स्यूल कलेक्शन के 12 स्विमसूट के लिए डिजायनिंग व मॉडलिंग की.
हर्ली ब्रिटिश वोग पत्रिका के मुख्य पृष्ठ पर तीन बार आ चुकी हैं। उन्होंने लंदन की इंडेपेंडेण्ट मॉडलिंग एजेंसी के साथ अनुबंध किया है।
हर्ली ने अपनी सबसे पहली फिल्म सन 1987 में की इसका नाम आरिया था। उसके बाद उन्होंने कुछ अन्य फिल्मों जैसे कि पैसेंजर 57, ईडी टी वी, बेडेजल्ड एवं सर्विंग सारा में भी काम किया। सन 1997 में फिल्म स्पाई स्पूफ में बेहतरीन अदाकारी के लिए उन्हें उनका पहला व एकमात्र पुरस्कार शोवेस्ट सपोर्टिंग एक्टर ऑफ द ईयर मिलाAustin Powers: International Man of Mystery . सन 1994 में जब ह्यू ग्रांट ने सिमियान फिल्म्स की स्थापना की और उसके निदेशक बने तब हर्ली को कंपनी द्वार निर्मित दो बड़ी फिल्मों एक्स्ट्रीम मेजर एवं मिकी ब्ल्यू आइज के निर्माता होने का श्रेय मिला. वर्ष 2000 में एन एस्टी लॉडेर एडवरटिजमेण्ट फिल्म के निर्माण के दौरान चल रही पाँच महीने पुरानी हड़ताल को तोड़ने के लिए उन्हें सार्वजनिक रूप से आलोचना का सामना भी करना पड़ा और उनके इस कार्य पर स्क्रीन एक्टर्स गिल्ड द्वारा उनके ऊपर $100,000 का जुर्माना भी लगाया गया साथ ही उनके विरोधियों ने उन पर "एलीजाबेथ स्केबली " का लेबल भी लगा दिया।
1980 के अंत में हर्ली ने पाँच भाग के टेलीविजन ड्रामा क्रिस्टाबेल में शीर्षक चरित्र का किरदार निभाया। वर्ष 2001 में जॉन क्लीस के द ह्यूमन फेस में भूमिका निभाने के बाद उन्होंने वर्ष 2006 में स्काई 1 पर ब्रिटिश रियलिटी सीरीज प्रोजेक्ट कैटवॉक के उदघाटन सत्र में मेजबानी की। इस शो के प्रारंभिक कुछ एपीसोड में दर्शकों का रुझान अत्यंत निराशाजनक रहा और इसकी रेटिंग मात्र 1% रही। एक प्रस्तोता के रूप में हर्ली की लगभग सभी जगह आलोचना हुई। कॉस्मोपोलिटन पत्रिका के पूर्व संपादक मारसेली डी' आर्गी स्मिथ ने उन्हें "बेहद उबाऊ" कहा साथ ही उन्होंने यह भी कहा कि "चाहे कुछ भी हो लेकिन लिज हर्ली को फैशन का जरा भी अनुभव नहीं है। उन्होंने एक ड्रेस पहनी और फिल्मों के प्रीमियर शो में आने लगी." जीक्यू डायलन जोंस ने यह कहकर उनका बचाव किया कि "वे फैशन जगत में एक सेलेब्रिटी बनकर उभरी हैं।" उच्चारण ", ताक मछली मर चुका है और हर्ली उपहास से आलोचकों के लिए उसे" आकांक्षा बेसिंगस्टोक-चला गया था-JetSet जबकि भी रूप में वर्णित किया जा रहा है "अच्छा, नहीं, बल्कि मंद मेजबान." उन्हें कुछ समय बाद उस शो से हटा दिया गया क्योंकि उनके अधिकारियों को यह लगता था कि शो के प्रस्तुत्तिकरण में वे बहुत नीरस हैं। बाद में यह भी पता लगा था कि हर्ली ने उस शो में आने वाले प्रतिभागियों से उन्हें मुफ्त में कपड़े देने की माँग भी की थी। एन बी सी के सीरीज पायलट वण्डर वूमेन में हर्ली अतिथि कलाकार के रूप में एक खलनायिका वेरोनिका केल की भूमिका में नजर आएँगी।
एस्टी लॉडरे ब्रेस्ट कैंसर जागरुकता अभियान से हर्ली जुड़ी रही हैं, जिसमें सहयोग के लिए कंपनी ने 'एलीजेबेथ पिंक' लिपिस्टिक बनाई जिसकी बिक्री से होने वाले लाभ को ब्रेस्ट कैंसर रिसर्च फाउण्डेशन के लिए दिया जाता है। हर्ली की दादी की मृत्यु ब्रेस्ट कैंसर से हुई थी। ब्रेस्ट कैंसर रिसर्च के स्थापना दिवस की दसवीं वर्षगाँठ पर आयोजित "द हॉट पिंक पार्टी " के समारोह में हर्ली मुख्य अतिथि के रूप में नजर आईं।
हर्ली ने वर्ष 2003 के फैशन रॉक्स वीक कार्यक्रम में सहप्रस्तोता की भूमिका निभाई एवं इससे प्राप्त आय से प्रिंस के ट्रस्ट को सहयोग दिया साथ ही वर्ष 2004 में गेट इनटू कुकिंग इनिशियेटिव को लांच करने में भी अपना सहयोग दिया।
हर्ली ने 'एण्ड हंगर नेटवर्क', 'ए आर के चिल्ड्रन चैरिटी' एवं 'शौकत खानुम मेमोरियल कैंसर हॉस्पिटल एण्ड रिसर्च सेण्टर' के लिए भी राशि एकत्र करने में मदद की।
सन 1987 में स्पेनिश प्रोडक्शन की रीमेण्डो अल वेण्टो के निर्माण के दौरान जिस समय हर्ली ह्यू ग्रांट से मिली थी तब वह एक संघर्षशील अभिनेत्री थी। सन 1995 में जब ग्रांट हर्ली के साथ डेटिंग कर रहे थे तब एक वेश्या की सेवा लेने के आरोप में उन्हें अंतराष्ट्रीय स्तर पर बदनामी का शिकार होना पड़ा था। उस समय हर्ली ने उनका साथ दिया एवं ग्रांट की फिल्म नाइन मंथ के प्रीमियर पर वे उनके साथ नजर आईं। 13 वर्षों तक एकसाथ रहने के पश्चात वर्ष 2000 में हर्ली एवं ग्रांट ने 'मित्रवत रूप से' अलग होने की घोषणा की। द गार्जियन के अनुसार अपने हाई प्रोफाइल रिश्तों के कारण उस समय हर्ली को 'ह्यू ग्रांट की गर्लफ्रेण्ड' के रूप में जाना जाता और अब उन्हें 'ह्यू ग्रांट की पूर्व गर्लफ्रेण्ड' के रूप में जाना जाता है।
4 अप्रैल 2002 को हर्ली ने एक पुत्र को जन्म दिया जिसका नाम डेमियन चार्ल्स हर्ली रखा गया। बच्चे के पिता स्टीव बिंग ने हर्ली पर यह आरोप लगाकर बच्चे के पितृत्व से इन्कार कर दिया कि उनका हर्ली के साथ वर्ष 2001 में थोड़े से समय के लिए सम्बन्ध रहा था और वह भी बहुत विशेष नहीं था। परंतु जब बिंग का डी एन ए परीक्षण किया गया तो वे ही बच्चे के पिता साबित हुए। पैटसी केन्सिस्ट के बेटे लेनन तथा डेविड बेखम व विक्टोरिया बेखम के दो बेटों ब्रुकलिन एवं रोमियो के लिए हर्ली ग़ॉडमदर हैं।
वर्ष 2002 के अंत में हर्ली ने इण्डियन टेक्स्टाइल के उत्तराधिकारी अरुण नायर के साथ डेटिंग करनी प्रारंभ की, अरुण नायर सन 1998 से एक छोटी सी सॉफ्टवेयर कंपनी चला रहे हैं। 2 मार्च 2007 को हर्ली व अरुण नायर ने स्यूडेले केसल में शादी कर ली तथा बाद में भारत में हिन्दू रीति रिवाजों के साथ उम्मेद भवन, जोधपुर में पुन: शादी की। इस विवाह के उपलक्ष में विभिन्न समारोह आयोजित किए गए जिसके अंतर्गत नागपुर फोर्ट में संगीत समारोह और मेरहानगढ़ फोर्ट में एक दावत का आयोजन किया गया। इस वैवाहिक समारोह के फोटोग्राफ्स हैलो! पत्रिका को बेचे गए £2 मिलियन में बेचे गए थे। इस वैवाहिक समारोह में विश्व की कई जानी मानी हस्तियों ने शिरकत की जिनमें एल्टन जॉन भी शामिल थे जो पहले हर्ली से अलग हो चुके थे। हर्ली वर्तमान में ब्रांसले, ग्लूसेस्टरशायर स्थित 400-एकड़ जैविक फार्म में अपने पुत्र व पति के साथ रहती हैं, वर्ष 2003 में हर्ली की संपत्ति अनुमानत: £13 मिलियन थी।
मीडिया में जब ऑस्ट्रेलियन क्रिकेटर शेन वार्न के साथ हर्ली के रोमांस की खबरें सुर्खियों में आने लगी थीं तो दिनाँक 12 दिसम्बर 2010 को हर्ली ने अपने ट्विटर एकाउण्ट से यह घोषणा कर दी कि वे अपने पति अरुण नायर से कई महीनों पहले ही अलग हो चुकी थीं। 2 अप्रैल 2011 को हर्ली ने अरुण नायर के 'अनुचित व्यवहार' को कारण बताते हुए उनसे तलाक के लिए आवेदन कर दिया।
हर्ली कंजर्वेटिव पार्टी की समर्थक है और उन्होंने वर्ष 2010 में इस पार्टी के फंडरेजिंग बॉल में भी भाग लिया था।
