यह स्थान बीकानेर से 20 मील दक्षिण में स्थित है। यहां पर उल्लेख योग्य गोगली सरदारों की दो देवलियां हैं। इनमें से अधिक प्राचीन 11 सिंतबर 1590 ई0 की है तथा गोगली सरदार 'संसार' से संबध रखती है। 'संसार' के विषय में ऐसा प्रसिद्ध है कि वह बीकानेर के महाराजा रायसिंह तथा पृथ्वीराज की सेवा में रहे थे। बादशाह के समक्ष एक युद्ध में सिर काटे जाने पर भी उनका धड़ बहुत देर तक लड़ता रहा था। गोगली वंश के व्यक्ति अब भी जेगला, पीपेरा, देसलसर, सोनीयासर में रहते हैं।
