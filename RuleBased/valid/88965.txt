मुथप्पन मंदिर अथवा परस्सीनिकडवु मुथप्पन केरल के कन्नूर जिले में तालीपरम्बा से लगभग 10 किलोमीटर दूर वलपत्तनम नदी के किनारे पर स्थित एक हिन्दू मंदिर है। मंदिर के प्रमुख देवता श्री मुथप्पन हैं, इन्हें तिरुवप्पन और वेल्लत्तम के पात्रों के रूप में दो अलग-अलग पात्रों से अभिव्यक्त किया जाता है। स्थानीय मान्यता के अनुसार इष्टदेव यहाँ के लोकदेवता हैं और ये वेदिक देव नहीं माने जाते लेकिन कुछ लोग इन्हें विष्णु अथवा शिव से भी जोड़ते हैं।
परस्सीनिकडवु, कन्नूर कस्बे से 22 किलोमीटर दूर है। कन्नूर नगरपालिका मंदिर का सबसे निकटतम सबसे बड़ा बस स्टैण्ड है।
