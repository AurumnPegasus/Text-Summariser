वैल्कम टू कराची एक भारतीय बॉलीवुड फ़िल्म है, जिसका निर्देशन आशीष आर मोहन ने किया है। इस फिल्म में मुख्य किरदार में अरशद वारसी और जैकी भगनानी हैं। यह फिल्म 29 मई 2015 को सिनेमाघरों में प्रदर्शित हुई।
यह कहानी दो भारतीय की है, जो गलती से कराची चले जाते हैं और वहाँ पर फँस जाते हैं। उनका वहाँ आतंकियों द्वारा गोलियों से स्वागत होता है और वो वहाँ से भागने के लिए रास्ता खोजते रहते हैं।
इस फ़िल्म का निर्माण इंग्लैंड के वेल्स आदि जगहों पर हुआ है। इसका कुछ निर्माण कराची में भी हुआ, जहाँ वाशु भागनानी के फ़िल्म के निर्माण की सामग्री चोरी हो गई।
यह गाना जीत गांगुली, रोचक कोहली, कोमाइल शयन और अमजद-नदीम द्वारा बनाया गया है। इस फिल्म के 4 गानों को 29 अप्रैल 2015 में यूट्यूब पर डाला गया था।
