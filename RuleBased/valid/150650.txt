भारत और पाकिस्तान में, ढाबा राजमार्गों पर स्थित लोकप्रिय स्थानीय रेस्तरांओं को कहते हैं। आमतौर पर ढाबों पर स्थानीय भोजन परोसा जाता है और यहाँ मुख्यत: ट्रक चालक या सफर कर रहे लोग भोजन करने के लिए रुकते हैं। आजकल ढाबे सबसे अधिक, पेट्रोल पम्पों के बगल में जो अक्सर 24 घंटे खुले रहते हैं के पास ही स्थापित किए जाते हैं। चूंकि ज्यादातर भारतीय और पाकिस्तानी ट्रक चालक पंजाबी वंश के होते हैं, इसलिए इन ढाबों पर पंजाबी भोजन मिलता है और पंजाबी संगीत बजाया जाता है।
ढाबा शब्द पूरे विश्व में स्थानीय भारतीय भोजन का प्रतिनिधित्व करता है इसलिए यूरोप और अमेरिका के कई भारतीय रेस्तरांओं ने यह नाम अपने रेस्तराँ के नाम के साथ जोड़ लिया है।
ढाबा अक्सर मिट्टी से चिनी की इमारतों का बना होता है और यहां बैठने के लिए खाट या चारपाई बिछाई जाती है जिस एक लकड़ी का फट्टा खाट की चौड़ाई में रखा जाता है और इस पर खाते समय खाने के बर्तन रखे जाते हैं। आजकल ढाबों पर चारपाई की जगह प्लास्तिक की मेज कुर्सियों ने ले ली है पर खाना अब भी तुलनात्मक रूप से सस्ता और घर के खाने जैसा होता है।
