रूसी सामाजिक जनवादी मजदूर पार्टी जिसे रूसी सामाजिक लोकतंत्रवादी मजदूर पार्टी या रूसी सामाजिक जनवादी पार्टी के नाम से भी जाना जाता है, एक क्रांतिकारी समाजवादी रूसी राजनीतिक दल था जिसका गठन मिन्स्क में सन् 1898 में विभिन्न क्रांतिकारी संगठनों को एक पार्टी के रूप में एकजुट करने ले लिए किया गया था। पार्टी का बाद में बोल्शेविक और मेंशेविक नामक दो धड़ों मे विभाजन हो गया, बोल्शेविक धड़ा अंततः सोवियत संघ की कम्युनिस्ट पार्टी के रूप में अस्तित्व में आया। मेज़रेओंत्सी का गठन भी इसी पार्टी से किया गया।
