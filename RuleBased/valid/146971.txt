डीसी कॉमिक्स एक अमेरिकी कॉमिक पुस्तक प्रकाशक कम्पनी है। यह डीसी एंटरटेनमेंट की प्रकाशन इकाई है, जो वार्नर ब्रदर्स की एक सहायक कंपनी है। डीसी कॉमिक्स अमेरिका की सबसे बड़ी और सबसे पुरानी कॉमिक पुस्तक कंपनियों में से एक है, और कई सांस्कृतिक रूप से प्रतिष्ठित पात्रों के निर्माण के लिए जनि जाती है, जिनमें बैटमैन, सुपरमैन, और वंडर वूमन इत्यादि शामिल हैं।
उनकी अधिकांश कथाएं एक काल्पनिक डीसी यूनिवर्स में घटित होती है। डीसी यूनिवर्स जस्टिस लीग, जस्टिस सोसाइटी ऑफ अमेरिका, सुसाइड स्क्वाड, और टीन टाइटन्स जैसी प्रसिद्ध टीमों और द जोकर, लेक्स लूथर, कैटवूमन और द पेंगुइन जैसे कई खलनायकों का घर है। कंपनी ने वॉचमेन, वी फॉर वेंडेटा सहित गैर-डीसी यूनिवर्स से संबंधित सामग्री भी प्रकाशित की है, जिन्हें उनके वैकल्पिक ब्रांड, वर्टिगो के तहत प्रकाशित किया गया है।
