सरदारा सिंह रंधावा एक भारतीय पहलवान व अभिनेता थे जो रंधावा नाम से बेहतर जाने जाते थे। वे प्रसिध्द पहलवान व अभिनेता दारा सिंह के छोटे भाई तथा अभिनेत्री मुमताज़ के जीजा थे।
रंधावा का जन्म सन् 1933 अमृतसर, पंजाब के एक गाँव धरमूचक्क में पिता सूरत सिंह तथा माँ बलवन्त कौर के घर हुआ। प्रारंभिक शिक्षा गाँव में लेने के बाद वे अपने बड़े भाई के साथ विदेश चले गए।
उन्होने अपने कुश्ती सफ़र की शुरुआत सन् 1952 में सिंगापुर पहुँचने पर की। अपने भाई दारा सिंह की तरह ही वे मजबूत कद-काठी के स्वामी थे। अपने सफ़र के दौरान उन्होने स्काई हाइ ली, जॉन डा सिल्वा तथा जॉर्ज गोरडेंको जैसे विश्व स्तरीय पहलवानो के साथ कुश्ती लड़ी। जब दारा सिंह ने विश्व विजेता का खिताब जीत लिया उसके बाद रंधावा रुस्तम-ए-हिंद बने।
उन्होने पहली फ़िल्म अवारा अब्दुल्ला की। अधिकतर फ़िल्मों में उन्होने पहलवान या खलनायक की भूमिका निभाई।
ये एक चयनित सूची है:-
उन्होने अभिनेत्री मुमताज़ की बहन मलिका से विवाह किया जिनसे उनकी दो संतान थी, एक पुत्री आलम व एक पुत्र शाद रंधावा जो एक अभिनेता है।
21 अक्टूबर 2013 को उनकी मृत्यु हो गई।
