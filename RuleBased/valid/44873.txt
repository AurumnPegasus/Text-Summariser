कार्टूनिस्ट हरिओम तिवारी का जन्म ग्वालियर जिले के बिलोआ गाँव में 15 अगस्त 1968 को हुआ। गणित से हायर सेकेंडरी और सोइल साइन्स से एम् एस सी हरिओम की स्कूल जीवन से ही कार्टून बनाने में रूचि थी। हरिओम ने अपना पहला कार्टून एक प्रतियोगिता के लिए बनाया था और उसी में उन्होंने तीसरा पुरस्कार जीता। बतौर कार्टूनिस्ट पहला कार्टून दैनिक भास्कर, ग्वालियर में प्रकाशित हुआ। फिर ग्वालियर के ही हिंदी दैनिक स्वदेश में पहली बार स्टाफ कार्टूनिस्ट के रूप में कार्य प्रारंभ किया। इसके पश्चात् लगभग 10 वर्षों तक नेशनल मेल और क्रोनिकल जैसे अंग्रेजी समाचार पत्रों में कार्टूनिस्ट रहे। वर्तमान में हरिओम दैनिक भास्कर के भोपाल संस्करण में बतौर स्टाफ कार्टूनिस्ट कार्यरत हैं।
