राष्ट्रीय तकनीकी शिक्षक प्रशिक्षण एवं अनुसंधान संस्थान, भोपाल स्थित एक शिक्षक प्रशिक्षण एवं अनुसंधान संस्थान है। एनआईटीटीटीआर मुख्य रूप से मांग आधारित गुणवत्ता प्रशिक्षण कार्यक्रम के माध्यम से सक्षम मानव संसाधन के विकास, शोध अध्ययन, अधिगम संसाधन का विकास, तकनीकी संस्थाओं, उद्योग एवं कम्युनिटी के लिए मांग आधारित पाठ्‌यक्रम के विकास के लिए जिम्मेदार है। यह संस्थान इन तकनीकी संस्थाओं के शिक्षकों और स्टॉफ के सदस्यों के उत्थान के लिए एवं तकनीकी शिक्षकों को मजबूती प्रदान करने के लिए निरन्तर कार्यरत है। इस प्रकार एन.आई.टी.टी.टी.आर. भोपाल अपनी गतिविधियों के द्वारा परोक्ष रूप से इंजीनियर, मैनेजर, सुपरवाइजर एवं तकनीशियन के रूप में सक्षम मानव संसाधन विकास को तैयार करने में मदद कर रहा है।
ग्राहक राज्यों में सभी कार्यक्रमों और परियोजनाओं के कारगर कार्यान्वयन के लिए राष्ट्रीय तकनीकी शिक्षक प्रशिक्षण एवं अनुसंधान संस्थान ने प्रत्येक राज्य में चार विस्तार केन्द्रों की स्थापना की है। विस्तार केन्द्र अहमदाबाद, पुणे, पणजी और रायपुर में स्थित हैं।
राष्ट्रीय तकनीकी शिक्षक प्रशिक्षण एवं अनुसंधान संस्थान के इन विस्तार केन्द्रों की स्थापना निम्नलिखित उद्‌देश्यों को पूरा करने के लिए की गई थी :
