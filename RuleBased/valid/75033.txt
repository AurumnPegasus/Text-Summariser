चार अध्याय 
चार अध्याय 1997 में प्रदर्शित एक भारतीय फिल्म है जिसके लेखन व निर्देशन कुमार शाहनी ने किया। यह रवीन्द्रनाथ टैगोर के 1934 के इसी नाम के एक उपन्यास पर आधारित है।
फिल्म 1930 व 1940 के दशक में हुए बंगाली पुनर्जागरण के समय में चलती है, और भारतीय स्वतंत्रता आंदोलन में शामिल युवा बुद्धिजीवियों और क्रांतिकारियों के एक समूह की कहानी पर आधारित है। कथा राजनीतिक मुद्दों के निजी जीवन पर प्रभाव को टटोलती है, अंध-राष्ट्रवाद और एक नेता के प्रति अंध-भक्ति पर सवाल उठाती है और आदर्शवाद के बदसूरत चेहरे का पर्दाफाश करती है । 
फिल्म में शामिल अधिकांश कलाकार पेशेवर अभिनेता नहीं थे। नंदिनी घोषाल एक ओडिसी नृत्यांगना थी जो गुरु केलुचरण महापात्र की शिष्या थी, कौशिक गोपाल एक मनोविश्लेषक थे, जबकि सुमंतो चट्टोपाध्याय विज्ञापनों में कार्य करते थे व थियेटर में अभिनय भी किया करते थे।
