
सियामंग गिबन के चार जीववैज्ञानिक वंशों में से एक है जो मलेशिया, थाईलैण्ड और सुमात्रा में पाया जाता है। काले रंग का यह वृक्ष विचरणी प्राणी अन्य सभी गिबनों से बड़े आकार का होता है और 1 मीटर लम्बा तथा 14 किलोग्राम तक के भार वाला होता है।
सियामंग की दो विशेषताएँ हैं। प्रथम, इसके पाऊँ की दो ऊँगलियों का आधा भाग चर्म से जुड़ा उआ होता है। दूसरा इसके गले में एक सिर के आकार तक फूल सकने वाला भाग होता है जिसमें हवा भर के सियामंग बहुत ऊँची आवाज़ें निकाल सकता है। प्राणी उद्यानों में रखे हुए सियामंग लगभग 40 वर्षों तक जीते हैं।
मलेशिया और सुमात्रा में वनों की कटाई से सियामंग के निवास ख़तरे में हैं और अन्य जातियों के साथ-साथ इनपर भी संकट मंडरा रहा है।
