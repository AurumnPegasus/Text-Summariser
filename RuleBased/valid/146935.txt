भदौरिया राजपूत कुल का नाम है। इनका नाम ग्वालियर के ग्राम भदावर पर पड़ा। इस वंश के महाराजा को 'महेन्द्र' की उपाधि से संबोधित किया जाता है। यह उपाधि आज भी इस कुल के मुखिया के नाम रहती है। एक पाण्डुलिपि के अनुसार 1650 में आगरा के भदौरिया का उलेख इस प्रकार किया गया है :-
 वो एक असंख्य उद्यमी और वीर योद्धा हैं, उनके हर गाँव में किला और किलेबंदी थी, वो बिना युध्य के कभी भी जागीरदार या हाकिम को लगान नहीं देते थे, रियाया जो हल चलती थी, उनके कंधे पर बंदूक लटकती थी और अंटी में अभरक बंधा होता था | उन्हे लगान माफी के रूप में हाकिम से बारूद मिलता था | 
भदौरिया चार श्रेणी में बटे हुए है ये बिभाजन 1200 सताब्दी में राजा रज्जू राउत के चार पुत्रो से शुरु हुआ जो उनके चार विवाहों से हुए क्रमशा :-1. कुंवर बामदेओ के वंसज राउत भदौरिया के नाम से जाने जाते है 2. कुंवर मानसिंह के वंसज मेनू भदौरिया के fनाम से जाने जाते है 3. कुंवर तस्-सिंह के वंसज तसेला भादौरिया के नाम से जाने जाते है4. राजा उदय राज राजा हुए 1400 शताब्दी तक उनका वंश बिना किसी विभाजन के चला 1427 में जैतपुर की स्थापना करनेवाले राजा जैतसिंह के भाई कुंवर भाव सिंह 1440 में कालपी के नवाब के लहार पर आक्रमण को विफल किया और कालपी के नवाब को मार कर उसका कुल्हा छीन hलिया, इस घटना के बाद से कुंवर भाव सिंह के वंसज कुल्हिया भादौरिया के नाम से जाने जाते है। 
राजा रुद्र प्रताप 1509/1549 ई और उनकी तीसरी रानी के पुत्र राजा मुक्तमन 1549/1590, का वंश अठभईया भदौरिया के रूप में जाना जाता है आठ बड़े भाइयों की वरीयता में राजा मुक्तमन अपने पिता के उत्तरअधिकारी होने में सफल हुए थे !
इस कुल का इतिहास गौरव पूर्ण रहा है और भदौरिया राजाओ ने कई किलो और मंदिरों का निर्माण कराया |भदावर राजाओ का एक छत्र राज्य रहा जिसमें भदावर का सर्वांगीण विकास होता रहा।
इस कुटुम्ब के संस्थापक मानिक राय, अजमेर के चौहान को मना जाता है, उनके पुत्र राजा चंद्रपाल देव ने 793 में "चंद्रवार" रियासत की स्थापना की और वहां एक किले का निर्माण कराया जो आज भी फिरोजाबाद में स्थित है।
816 में उनके पुत्र राजा भदों राव ने भदौरा नामक शहर की स्थापना की और उन्होने 820 में उत्तंगन नदी के तट पर किले का निर्माण कराया जो आज की अटेर तहसील में स्तिथ है। 'भदौरा' के निवासी भदौरिया नाम जाने जाने लगे। राव कज्जल देव ने 1153 में हथिकाथ पर कब्जा किया और अपनी राज्य की सीमओं को आज की बाह तहसील तक बढ़ा दिया।
राजा शल्य देव  गौरी शाह के हमलो के दौरान हुई अफरातफरी का फायदा उठाया और मेरठ और फ़र्रुख़ाबाद पर कब्जा कर लिया। इस कुल ने 1208 तक चंद्रवार पर राज्य किया। 1208 मे गुलाम वंश के पहेले सुलतान कुतुबुद्दीन ऐबक ने भदौरा पर आक्रमण किया और विषम युद्ध में दोनों तरफ़ नर्संघार हुआ।
इस नर्संघार में राजा राउत साल के वीरगति को प्राप्त होने पर, महल में उनकी रानियों ने जोहर कर लिया, एक रानी जो गर्भवती थी, परम्परा के अनुसार गर्भवती को जोहर के आज्ञा नही होती थी अतः रानी को हथिकाथ के किला से मिर्धा जाति का एक जाट व्यक्ति जो राजा राउत शाल का संदेश वाहक था, किले की नाली के रास्ते, जमुना पार सिकरवार उनके मैय्के तक लाया |मिर्धा की इस सहायता को भदौरिया आज तक नही भूले भदावर की शादीयों में आज भी मिर्धा के नाम से हल्दी के थापे लगाये जाते है।
इस रानी ने वहां एकमात्र भदौरिया वंशज बेटे को जनम दिया, उसका नाम रज्जू रखा गया। 1259 में, जब वह 12 साल का हुआ और तत्कालीन सम्राट नासिर-उद-दीन के दिल्ली दरबार में प्रस्तुत हुआ, सम्राट नासिर-उद-दीन इस इलाके के मेव लुटेरो से परेशान थे, 12 साल का यह भदौरिया बालक 'रज्जू राउत' मेवाती लुटेरों को आगरा के पिन्हाट से बाहर फेंकने की बात का सम्राट को अस्वासन देकर दरबार से विदा हुआ मेवो का हथिकाथ पर कब्जा था रज्जू राउत ने 1246 में हथिकाथ पर धावा बोल दिया और मेवाती मुखिया हतियामेओ बेग से हथिकाथ किला अपने कब्जे में ले लिया | 1258 में सम्राट नासिर-उद-दीन ने उसे भदावर रियासत का राजा घोषित कर दिया।
आगरा से 52 मील दक्षिण-पूर्व चम्बल के बायें किनारे हथिकाथ किला भदौरीयो का प्रधान मुख्यालय था, भदौरिया हमेशा ही दिल्ली के सुलतान से बगावत करते रहे, वे अपने शौर, उपद्रवी सव्भाव और स्वाधीनता प्रेम के लिए जाने जाते है। अधम खान ने हथिकाथ किले को अपने अधिकार में ले लिया और दिल्ली के सुलतान ने उसे किला जागीर में दे दीया |
जुलाई 7, 1505 के अति दारूण भूकम्प से जान-माल की हानि हुई, उसी वर्ष भदौरिया राजपूतो ने हथिकाथ, पिन्न्हात तहसील में राजद्रोह कर दीया, पर उसका दमन कर दिया गया ! सिकंदर लोधी ने भदौरीयो के दमन के बाद उन पर अंकुश रखने के लिए हथिकाथ से आगरा तक थानों का निर्माण कराया. सुलतान ने अपनी राजधानी के उत्तरी नगर प्रान्त में 'सिकन्दरा' नाम के गाँव की स्थापना की और वहा लाल पत्थर की बरादरी का निर्माण किया |
अकबर के शासनकाल में भदौरिया राजा को "महेन्द्र" की उपाधि दी गयी जो आज भी इस कुल के मुखिया के नाम रहती है। कुछ वर्षो के बाद उनका बेटा 1000 का मंसबदार बना और गुजरात युद्ध में गया, जहागीर और शाहजहाँ के शासनकाल में, भदौरिया राजाओ ने अफगानिस्तान के युद्ध में वीरता दिखाई, तब वे मुगलों को औरों से अधिक प्रिय हो गए, उन्हे चौहानों के उपेक्षा अधिक आभूषित किया गया। औरंगजेब के शासनकाल में, भदावर राजा महासिंह ने बुंदेले के ख़िलाफ़ युद्ध में अपनी श्रेष्ठता दिखाई और उनके पुत्र को राजपूताना के चित्तोड़ का गवर्नर बना दिया गया।
जब मुगलों के साम्राज्य का पतन हो रहा था, तब भदौरिया प्रभावशाली व सर्वशक्तिमान थे। 1707 में सम्राट औरंगजेब की मृत्यु के बाद हुयी लडाई में भदावर के राजा कल्याण सिंह भदौरिया ने पर धौलपुर कब्जा किया और 1761 तक धौलपुर भदावर रियासत का हिस्सा रहा। 1708 में भदावर सैनिक, उम्र-ऐ-उज्ज़म महाराजाधिराज श्रीमान महाराजा महेंद्र गोपाल सिंह भदौरिया नये गोंध पर धावा बोला, राणा भीम सिंह को युद्ध में हरा कर गोंध के किले पर कब्जा किया और गोंध को भदावर में मिला लिया 1738 तक गोंध भदावर की हिस्सा रहा।
1748 में मराठो और जाटो ने उनके राज्य का बड़ा भाग हतिया लिया |कुछ समय पश्चात् ही, भदौरिया राजा ने आपने भूभाग पर कब्जा कर लिया और ग्वालियर के मराठा दरबार में दोस्ती का प्रस्ताव रखा, किन्तु मरोठो के विरुद्ध अपने मित्र गोंध के राणा की मदद करने के कारण उन्हे, सिंधिया के कोप का भाजन होना पड़ा और ये कुल 1803 के मराठा युद्ध तक विसम परिस्थिति में रहा।
