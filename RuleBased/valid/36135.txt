ऐरैन या ऐरैन द्वीप 'फ़र्थ ऑव क्लाइड' में स्काटलैंड का सबसे बड़ा द्वीपसमूह है। इसकी कुल लंबाई 'कुक ऑव ऐरैन' से बेन्न तक 30 किमी है तथा अधिकतम चौड़ाई 'दुमादून प्वाइंट' से 'किंग्स क्रॉस' तक 16 किमी है। इसका क्षेत्रफल 432 वर्ग किलोमीटर तथा आबादी 2011 में 4629 थी। एरैन ऊबड़ खाबड़ किंतु देखने में सुंदर द्वीपसमूह है। यहाँ की भूगर्भिक बनावट बहुत जटिल है। सबसे अधिक ऊँचाई उत्तर में है। यहाँ तृतीयक कल्पयुगीन नितुन्न ग्रैनाइट मिलते हैं। द्वीपसमूह में चारों तरफ एक तटीय सड़क है जो 80 किमी लंबी है। यह द्वीपसमूह 1263 ई. के पहले नार्वे के अधीन था। दक्षिण-पूर्वी तट के दियम बंदरगाह से डेढ़ किमी दूर पर प्लाड्डा द्वीप है।
