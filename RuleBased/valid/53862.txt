तंत्रयुक्ति रचित एक भारतीय ग्रन्थ है जिसमें परिषदों एवं सभाओं में शास्त्रार्थ करने की विधि वर्णित है। वस्तुतः तंत्रयुक्ति हेतुविद्या का सबसे प्राचीन ग्रन्थ है। इसका उल्लेख चरकसंहिता, सुश्रुतसंहिता, अर्थशास्त्र ग्रन्थ आदि में भी मिलता है। किन्तु इसका सर्वाधिक उपयोग न्यायसूत्र एवं उसके भाष्यों में हुआ है। सुश्रुतसंहिता के उत्तरतंत्र में कहा गया है कि युक्तितंत्र की सहायता से कोई अपनी बात मनवा सकता है और विरोधी के तर्क को गलत सिद्ध कर सकता है।
तन्त्रयुक्ति एक उपकरण है जो किसी ग्रन्थ की रचना करते समय अत्यन्त उपयोगी होता है। निम्नलिखित श्लोक तन्त्रयुक्ति के ज्ञान का महत्व प्रतिपादित करता है- 
चरकसंहिता में 36 तंत्रयुक्तियाँ गिनाई गयीं हैं।
अष्टांगहृदय में भी इन 36 तन्त्रयुक्तियों को गिनाया गया है। सुश्रुतसंहिता के 65वें अध्याय में 32 तन्तयुक्तियाँ गिनायी गयीं हैं। अर्थशास्त्र के 15वें अधिकरण में चाणक्य ने 32 तन्त्रयुक्तियाँ गिनायीं हैं। वे कहते हैं कि उनके इस ग्रन्थ को समझने के लिए ये 32 तन्त्रयुक्तियाँ बहुत उपयोगी हैं। कौटिल्य द्वारा गिनायी गयीं 32 तन्त्रयुक्तियाँ अधिकांशतः सुश्रुत द्वारा गिनाए गये 32 तन्त्रयुक्तियों से बहुत मिलतीं हैं।
