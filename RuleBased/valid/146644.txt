ठाकुर देशराज लिखते हैं कि महाराज सूरजमल के चार रानियां थीं। जिनसे जवाहरसिंह, रतनसिंह, नवलसिंह, रणजीतसिंह और नाहरसिंह पांच पुत्र पैदा हुए थे। कहा जाता है जवाहरसिंह और रतनसिंह एक राजपूत रानी से थे, जिसके सौन्दर्य से मुग्ध होकर सूरजमल ने उसके साथ शादी की थी। फादर बेण्डिल और इमादुस्सात का लेखक दोनों ही इस बात का समर्थन करते हैं कि जवाहरसिंह की मां एक राजपूतानी थी।

जाट इतिहास:ठाकुर देशराज,पृष्ठान्त-648
महाराज सूरजमल अपनी सब रानियों में वीर किशोरी रानी की, जिसके कोई संतान नहीं हुई थी, अधिक प्यार करते थे। सौभाग्य से जवाहरसिंह को रानी किशोरी ने गोद ले लिया था और इसी के प्रभाव और प्यार के कारण विद्रोह-प्रिय जवाहरसिंह अपने पिता के क्रोध से बच गया था।
आरम्भ में नवयुवक जवाहरसिंह के हृदय में यवन शासकों के लिए भारी घृणा थी। उन्होंने देहली के वजीर को सिर्फ इस बात के लिए फटकार दिया था कि उसने उनके हाथ चूमकर अपवित्र क्यों कर दिया? महाराज सूरजमल की इच्छा नाहरसिंह को अपना उत्तराधिकारी बनाने की थी। नाहरसिंह अपने पिता की आज्ञाकारी, गुरुजनों का सम्मान करने वाला, नम्र और सादा स्वभाव का था। किन्तु वह आवश्यकता के अनुसार निर्भयता और वीरता के गुणों से भरपूर न था। जवाहरसिंह को न ईश्वर से भय था और न मनुष्य से। वह अपने इरादों को पूरा करने तथा बदला लेने में, दोनों मनुष्य और ईश्वर का सामना करने के लिए तैयार रहता था। वह रणकुशल, प्रबन्ध करने में योग्य, फुर्तीला, चतुर तथा वीर होने के कारण जन्म से ही शासक होने के योग्य था। किन्तु महाराज सूरजमल को उसकी निरन्तर लड़ाकू प्रवृत्ति होने से भय था कि बहुत संभव है जाट-जाति को यह नष्ट कर दे। इसी से वह इन्हें जाट-शक्ति अर्थात् अपना राज्य नहीं देना चाहते थे। महाराज सूरजमल जितने मितव्ययी थे, जवाहरसिंह उतने ही अपव्ययी। यही कारण था कि उन्होंने अपनी एक अलग पार्टी बना ली। अलग दरबार और सेना रखने लगे, जिसका कि खर्च सूरजमल को स्वीकार किए हुए धन से कहीं अधिक था। महाराज सूरजमल ने जवाहरसिंह की अल्हड़पन-युक्त वीरता से खूब लाभ उठाया। कठिन से कठिन मोर्चों पर उन्हें भेजा गया। किन्तु उनका खर्च डीग के इलाके की आमदनी से कहीं अधिक बढ़ चुका था। साथ ही जवाहरसिंह को कुछ ऐसे साथी मिले जिन्होंने उनको अपने पिता के विरुद्ध उभाड़ दिया।
महाराज सूरजमल उसके साथियों को दण्ड देना चाहते थे, इसलिए उन्होंने डीग पर चढ़ाई की। किन्तु जवाहरसिंह ने इसे अपना अपमान समझा और वे लड़ाई के मैदान में आ गए। थोड़े ही समय में उनके साथी तो भाग खड़े हुए, लेकिन वह मैदान में डटे रहे। अनेक लोगों से बीच में घिर जाने के कारण वह जख्मी हो गए। सूरजमल जो कि अपने वीर पुत्र की मृत्यु के मुकाबले में हार जाना पसन्द करते थे, घायल पुत्र के पास लपककर पहुंचे और अपने प्यारे पुत्र को छाती से लगा लिया। तब से वह जवाहरसिंह को बहुत प्रेम करने लगे। उनकी लड़ाकू-प्रवृत्ति को ध्यान में रखते हुए महाराज सूरजमल ने यह विचार किया कि जवाहरसिंह को हरयाणा प्रान्त का स्वतन्त्र शासक बना दिया जाए। यदि उनका यह विचार पूर्ण हो जाता तो महाराज जवाहरसिंह को पंजाब की ओर से आने वाले आक्रांताओं से
जाट इतिहास:ठाकुर देशराज,पृष्ठान्त-649
साधन मिलते रहते, और फिर भारत का रूप ही दूसरा होता।
भरतपुर राज्य का विस्तार - महाराज सूरजमल की जिस समय मृत्यु हुई थी, उस समय भरतपुर राज्य का विस्तार और वैभव इस प्रकार था - आगरा, धौलपुर, मैनपुरी, हाथरस, अलीगढ़, एटा, मेरठ, रोहतक, फर्रुखनगर, मेवात, रेवाड़ी, गुड़गांव और मथुरा के जिले उनके अधिकार में थे। गंगाजी का दाहिना किनारा इस जाट-राज्य की पूर्वी सरहद, चम्बल दक्षिणी, जयपुर का राज्य पश्चिमी और देहली का सूबा उत्तरी सरहद थे। इसकी लम्बाई पूर्व से पश्चिम की ओर 200 मील और उत्तर से दक्षिण की ओर 150 मील के करीब थी।1
राज्य की माली हालत के बारे में फादर बेण्डिल लिखता है कि -
‘सियार’ का लेखक लिखता है -
महाराज जवाहरसिंह तारीख 2 जनवरी सन् 1764 ई. को अपने बाप की गद्दी पर बैठे। उनको भरतपुर के महाराजा होने में कुछ कठिनाइयां भी उठानी पड़ीं। बलराम, जो कि सूरजमल की सेना का एक बड़ा सरदार और

जाट इतिहास:ठाकुर देशराज,पृष्ठान्त-650
नाहरसिंह का मामा था, चाहता था कि नाहरसिंह को भरतपुर का राजा बनाया जाए। जवाहरसिंह उस समय फर्रुखनगर में थे। उन्होंने अपने भाइयों के लिए कहला भेजा कि यह समय उत्तराधिकारी बनने का क्षण नहीं किन्तु अपने पिता की मृत्यु का बदला लेने का है। मैं अपनी थोड़ी-सी सेना को जो कि मेरे पास है लेकर चढ़ाई करूंगा और पीछे देखूंगा कि पिता का उत्तराधिकारी कौन है? इस धमकी से नाहरसिंह तो भरतपुर को छोड़कर चला गया और बलराम ने इसमें बुद्धिमत्ता समझी कि जवाहरसिंह का साथी बन जाए। जवाहरसिंह की स्थिति निर्बल थी। वैर में उनका चचेरा भाई बहादुरसिंह अपनी स्वतंत्र रियासत कायम करने में लग रहा था। सरदारों की ओर से भी कोई अधिक सहयोग मिलने की आशा नहीं थी। फिर भी वे अपने पिता की मृत्यु का बदला लेने के लिए नजीबुद्दौला पर चढ़ाई करना चाहते थे।
सन् 1765 अक्टूबर महीने के अंत में एक बड़ी भयानक सेना लेकर देहली के दरवाजे के सामने सूरजमल की मृत्यु का बदला लेने और पानीपत विजय के मुस्लिम प्रभाव को नष्ट करने के लिए महाराज जवाहरसिंह जा डटे। इसके साथ निजी 60 हजार पैदल और सौ तोपें थीं। 25,000 मराठे होल्कर की अध्यक्षता में और लगभग 25,000 सिख वेतन पर बुलाए गए थे। प्रत्येक सिपाही को एक रुपया रोज दिया जाता था।
महाराज जवाहरसिंह ने नजीबुद्दौला को बाहर निकलकर लड़ने के लिए ललकारा। अफगानों को बाहर निकलने को मौका देने के लिए अपनी सेना को 4-6 कोस पीछे को हटा लिया। नजीबुद्दौला अफगानों के साथ बाहर निकला। जाट भूखे भेड़िये के समान अफगानों पर टूट पड़े। उन्होंने अफगानों को शहर में घुसा दिया। महाराज जवाहरसिंह ने होल्कर तथा दूसरे सरदारों को साथ लेकर जमुना को पार करके शाहदरे को लूट लिया। जाटों की 17 नवम्बर की तोपों की लड़ाई से नजीबखां की सेनायें मैदान छोड़कर किले में घुस गई। अब किले और शहर पर गोला पड़ना शुरू हुआ। तीन महीने तक जाट अफगानों की नाक में दम करते रहे। फरवरी सन् 1765 को सब्जीमण्डी और पशुओं की पैठ के समीप की ऊंची भूमि पर खड़े होकर अफगानों ने सिख और जाटों पर गोलियों की बौछार की। किन्तु जाट गोलियों की कुछ भी परवाह न करके अफगानों के दल में घुस पड़े। विवश होकर अफगानों को फिर भागना पड़ा। जब कि जवाहरसिंह को पूर्ण विजय मिलने ही को थी उनके नमकहराम दोस्त मल्हारराव होल्कर ने उनकी आशाओं पर पानी फेर दिया। फादर वेण्डल लिखते हैं-
जाट इतिहास:ठाकुर देशराज,पृष्ठान्त-651
जवाहरसिंह इस संधि से प्रसन्न नहीं थे। वह मल्हारराव से खुनस मानते हुए डीग को लौट आए। फिर भी देहली की लड़ाई में लूट में उन्हें बहुत से जवाहरात और कीमती सामान हाथ लगे थे। “अष्ट धाती” नाम का फाटक जिसे कि चित्तौड़ से मुसलमान बादशाह देहली में ले गये थे आज तक, भरतपुर में चढ़ा हुआ है। डीग के संगमरमर का सिंहासन भी दिल्ली की लूट का मौजूद है। भरतपुर के देहातों में अब भी ऐसी चीजें पाई जाती हैं जिन्हें वे देहली की लूट से लाया हुआ1 बतलाते हैं। जाटों में ‘दिल्लीवारे की लूट’ नाम की एक कहावत भी प्रचलित है।
देहली की चढ़ाई से लौट आने के पीछे उन्होंने अपरे आन्तरिक शत्रुओं के दमन करने की अत्यन्त आवश्यकता समझी। उन्हें यह भी सन्देह हो गया था कि उनकी सेना के सरदार मल्हारराव होल्कर की साजिश में शामिल थे। उनके पास समरू नाम का प्रसिद्ध जनरल आ चुका था। महाराज ने उसकी अध्यक्षता में एक अच्छी सेना तैयार की। कुछ समय के पश्चात् वह आगरे गए और बलराम तथा दूसरे लोगों को गिरफ्तार करा लिया। बलराम और एक दूसरे सरदार ने अपने अपमान के डर से आत्महत्या कर ली। महाराज जवाहरसिंह चाहते थे कि इन लोगों के पास बेईमानी पूर्वक इकट्ठा किया हुआ धन है, वह उन्हें प्राप्त हो जाए। कहा जाता था कि मोहनराय सरदार के पास निजी सम्पत्ति को छोडकर 80 लाख रुपये नकद थे। लेकिन मृत्यु पर्यन्त इन सरदारों ने जवाहरसिंह को कुछ नहीं बताया। महाराज जवाहरसिंह ने उनको, जिन पर कि कुछ भी धन होने का सन्देह था, अत्यन्त कष्ट दिया।
इतना करने पर भी महाराज जवाहरसिंह को जितनी आशा थी, उतना धन प्राप्त न हुआ, क्योंकि वे लोग जिन्हें पूरे धन का पता था, दुराग्रह-पूर्वक पता बतलाने से मर जाना उचित समझे हुए थे। इसके पश्चात् जवाहरसिंह के विरोध में एक शक्ति बहादुरसिंह की भी थी जिसने महाराज सूरजमल की सेवाओं द्वारा बहुत-सा पुरस्कार भी पाया था। यह जवाहरसिंह का चचेरा भाई था और वैर का

जाट इतिहास:ठाकुर देशराज,पृष्ठान्त-652
स्वामी था। बहुत से धन के साथ ही यह एक अच्छी सेना भी रखता था।
महाराज सूरजमल की मृत्यु के बाद बहादुरसिंह को अभिमान हो गया था। वह जाट-राज्य कायम करने और उस पर शासक होने का उतना ही अधिकार समझता था, जितना कि जवाहरसिंह। उसके तत्कालीन व्यवहारों द्वारा प्रकट होता था कि वह बेर के मैदानी क्षेत्र पर स्वतन्त्र शासक बनकर रहना चाहता था। वह जवाहरसिंह के रोकने पर भी बाज न आया। उसने किलेबन्दी करनी शुरू की। जवाहरसिंह अगस्त सन् 1765 में वैर पर चढ़ आये और चारों ओर से घेरा डाल दिया। बहादुरसिंह ने पहले से ही बड़ी तैयारी कर ली थी, इसलिए उसने डटकर सामना किया। तीन महीने तक इसी तरह आक्रमण होते रहे और बहादुरसिंह बेकार करता रहा। आखिरकार वह चालाकी से गिरफ्तार कर लिया गया। जवाहरसिंह द्वारा कैद होकर बहादुरसिंह भरतपुर लाया गया और नवम्बर सन् 1765 में ही छोड दिया गया।
इधर महाराज जवाहरसिंह बहादुरसिंह के दमन में लगे थे और उधर नाहरसिंह जवाहरसिंह का छोटा भाई धौलपुर रहते हुए भरतपुर पर अधिकार कर लेने की चेष्टा में था। वह यह अच्छी तरह जानता था कि जवाहरसिंह बहादुरसिंह से निपट कर तेरी और फिरेगा। संयोग से मल्हारराव होल्कर भी समीप के ही एक जाट सरदार की ताक में फिर रहा था। नाहरसिंह ने भरतपुर पर अधिकार करा देने के लिए उससे लिखा-पढ़ी शुरू की। मल्हारराव देहली की चढ़ाई के बाद से जवाहरसिंह से ऐंठ ही गया था और जब उसने होल्कर पर विश्वासघात का अपराध लगा कर ठहरे हुए शेष 22 लाख रुपये देने से इनकार कर दिया तो वह और भी कुढ़ गया था। उसने इस अवसर को अपनी कसम निकाल लेने के लिए काफी समझा ओर अत्यन्त प्रसन्नता से नाहरसिंह की सहायता करना स्वीकार कर लिया। उसने उसे धर्मपुत्र बनाया और पुत्र की रक्षा के नाते से अपनी सेना चम्बल भेज दी, जो नाहरसिंह की सेना से मिलकर धौलपुर-दुर्ग की रक्षा करने लगी। इस अरसे में जवाहरसिंह भी चुपचाप न बैठा था। उसके पास कुल समाचार पहुंचते रहते थे और वह इस बुद्धिमानी से आक्रमण करने की तैयारी में था कि नाहरसिंह के सहायक मराठों का भी रास्ते में ही मान-मर्दन कर सके।
महाराज जवाहरसिंह ने शीघ्र ही अवसर देखकर अपने पंजाबी सैनिकों के साथ प्रस्थान कर दिया और दिसम्बर सन् 1765 में चम्बल के किनारे पहुंच गया। यहां मराठा सेना का एक हिस्सा, जो कि जाट-प्रदेश में घुस आया था, गिरफ्तार कर लिया गया। महाराज जवाहरसिंह ने जब धौलपुर पर आक्रमण किया तो नाहरसिंह और मराठों की सेना उससे लोहा न ले सकी और विजय-श्री ने महाराज जवाहरसिंह का साथ दिया। धौलपुर पर अधिकार करके वहां के बहुत से मराठों
जाट इतिहास:ठाकुर देशराज,पृष्ठान्त-653
को उन्होंने कैद कर लिया। नाहरसिंह वहां से भाग निकला और धौलपुर में एक छोटे से राजपूत जागीरदार के किले में जाकर विश्राम किया। वहीं उसने विष खाकर आत्म-हत्या कर ली और उसका परिवार राजा जयपुर के यहां जाकर रहने लगा।
जवाहरसिंह महाराज सूरजमल की तरह नम्र विचार का न था। वह अवसर पाकर शत्रु को नष्ट कर देने की ताक में रहता था। उसकी इसी नीति के कारण, उसका अपनी सेना का गर्वनर तक, उसके पक्ष में न था। महाराज जवाहरसिंह ने धौलपुर पर अधिकार हो जाने पर देखा कि मराठों की शक्ति इतनी ही है तो वह उन्हें राजपूताने से निकाल भगाने की इच्छा करने लगा। परन्तु ग्रीष्म ऋतु आ जाने से उसके सिख सैनिकों ने अस्वीकार कर दिया। अतः उस समय उसने अपना इरादा स्थगित कर दिया।
परन्तु महाराज जवाहरसिंह के इरादे केवल इरादे ही न थे। उस समय की बढ़ती हुई शक्ति में सिख सैनिक उसकी अध्यक्षता में रहते थे। इसलिए समस्त उत्तरी भारत में सूरजमल के जाट-राज्य की डाली हुई नींव को वह पूरा और दृढ़ कर लेने के विचार में था। अब्दाली के मुकाबले में डटे रहने के लिए सिख काफी थे और इधर वह मराठों के लिए तरकीबें सोच रहा था। मालवा के जाटों को जाट-संघ में मिलाकर वह मराठों का इलाज करने की तैयारी कर रहा था।
गोहद का राणा छत्रसाल अत्यन्त वीरता और बहादुरी से मराठों से युद्ध कर रहा था। पंजाब और भरतपुर के जाटों की भांति वहां के जाटों ने भी अपने स्वतंत्र विचार और महान् साहस का परिचय दिया। मराठों की विशाल सेना के सामने भी वर्षों तक अपने स्वतन्त्र विचार और ध्येय को कायम रखा। महाराज जवाहरसिंह ने वीरवर राणा छत्रशाल की सहायता कर मराठों की शक्ति क्षीण करने की ठान ली।
जब माधोराव पेशवा को इस जबरदस्त जाट-संघ का पता चला तो उसे बड़ा भय हुआ। क्योंकि वह जानता था कि इसकी जड़ बड़ी मजबूत है और वह है जवाहरसिंह, जिसकी मार से मराठे धौलपुर से कुछ दिन पहले ही भाग आए थे और जिनके समाचारों को वह जान चुका था। उसने 1766 बसन्त ऋतु में रघुनाथराव को होल्कर के साथ 60 हजार घुड़सवार और एक सौ बड़ी तोपों के साथ मराठों का दबदबा जमाने के लिए भेजा था। रघुनाथराव ने पहले ही गोहद पर घेरा डाल दिया और बड़ी कड़ी-कड़ी मांगे पेश कीं। जवाहरसिंह इस समय बहुत बीमार था, परन्तु शीघ्र ही स्वास्थ्य लाभ लेने पर मराठों से युद्ध करने पहुंच गया। पर जिस दुर्भाग्य से हमारे देश भर को कितनी ही बार भंयकर विपत्तियां सहनी पड़ी और देश इस चिन्त्य-दुर्दशा तक पहुंच चुका है, वही दुर्भाग्य वहां भी अड़ गया। महाराज के दल में दो दुष्ट जयचन्द खड़े हो गए। उन्होंने थोड़े से लालच
जाट इतिहास:ठाकुर देशराज,पृष्ठान्त-654
पर महाराज जवाहरसिंह को उसी के कैम्प में कैद करा देने का वायदा किया। फूट जाने वाले विश्वासघाती अनूपगिरि गोसाई के भेद की सूचना गुप्तचरों द्वारा महाराज को ठीक समय पर लगी। उन्होंने अर्द्ध रात्रि के समय ही अपनी सेना को तैयार किया और एकदम से गोसाइयों के कैम्प पर हमला कर दिया। दुष्ट विश्वासघाती बड़ी कठिनता से भागकर प्राण बचा पाए, परन्तु उसके साथी एक बड़ी संख्या में कैद कर लिए गए। उनका कैम्प लूट लिया। जिसमें 1400 के करीब घोड़े, 10 हाथी, 100 तोपें व अन्य और भी कितना ही सामान महाराज के हाथ आया। इस प्रकार उन्हें उन्हीं की करनी का फल मिल गया।
इसी समय अब्दाली ने फिर पैर बढ़ाया और मराठों की तरह वह भी भारत में पुनः रौब-दौब बैठाने पंजाब में उपस्थित हुआ। अब्दाली से सामना करने के लिए जवाहरसिंह और रघुनाथराव में एक संधि हुई-एक तरह से उन्होंने झगड़ों का फैसला किया। आपस में तय पाया कि-1. जो कैदी भरतपुर में हैं छोड़ दिए जाएं, 2. यदि कि मराठे दूसरी सन्धि की शर्तों को पूरा कर दें तो जवाहरसिंह मल्हरराव के तय किए हुए बकाया रुपये दे देगा, 3. रघुनाथराव, महाराज जवाहरसिंह के राज्य के आस-पास का राजपूताने का हिस्सा राजा को 5,00000 रुपया सलाना लगान पर दे दें।
इस प्रकार ये शर्तें दोनों ओर से ही साफ दिल से नहीं हुई थीं और न इन्हें निभाने की इच्छा ही थी, अगर किसी आरे वालों को इसे तोड़ देने से लाभ दिखलाई पड़ता। सन् 1767 के मध्य तक सिखों के जोर पकड़ जाने से अब्दाली का भय न रहा। उस समय जवाहरसिंह चुपचाप बैठा न रहा। उसने वर्षा ऋतु में ही युद्ध के लिए कदम बढ़ाया। अटेर और भिंड जहां के राजा मराठों के अधीन थे, महाराज जवाहरसिंह पहले इन्हीं की ओर बढ़ा। वह उस ओर बहुत बढ़ गया, जितना कि उसने स्वयं न सोचा था। उसने अपनी शक्तिशाली सेना के साथ कालपी तक मराठे और छोटे-छोटे अन्य जागीरदारों को अपने अधिकार में कर लिया। इस तरह जाट-राज्य की सीमा उसने बहुत कुछ बढ़ा दी।
भारतवर्ष में एक शक्ति इस समय और पैर जमा रही थी और वह थी अंग्रेज। परन्तु अंग्रेज भी किसी ऐसे मित्र की खोज में थे जो उनकी मदद कर सके। चतुर अंग्रेजों ने महाराज जवाहरसिंह के पास 19 अगस्त सन् 1765 ई. को एक पत्र भेजा, जिसमें लिखा था कि महाराज अगर समरू नामक फ्रेंच को अपने यहां से हटा दें तो अंग्रेज बाहरी आक्रमण के विरुद्ध भरतपुर की सहायता करेंगे। परन्तु महाराज ने इस पत्र पर किंचित भी ध्यान न दिया। यहां तक कि महाराज इसके लिए एकदम भूल गए। लेकिन अंग्रेज महाराज जवाहरसिंह से संधि करने के लिए व्यग्र हो रहे थे। वे बार-बार इसकी चेष्टा कर रहे थे। जवाहरसिंह ने देखा कि संधि के लिए मराठे जब स्वयं प्रार्थना कर रहे हैं तो उनसे तो संधि के
जाट इतिहास:ठाकुर देशराज,पृष्ठान्त-655
लिए दरख्वास्त की गई है, वह शीघ्र ही अब्दाली के विरुद्ध अंग्रेजों में जा मिला। संधि शर्तों को ईमानदारी से पालने के कारण वह अधिक अंग्रेजों की तरफ आकर्षित हुआ। जवाहरसिंह ने भी अपनी मित्रता को पूरी तरह निभाया। अंग्रेजों से मित्रता होने पर उसने अब्दाली से किसी तरह का सम्बन्ध न रखा और उसके प्रार्थना करने पर भी अपने निश्चय और पद पर अटल रहा। इसी तरह मराठों से अंग्रेजों के कारण मित्रता तोड़ दी। महाराज जवाहरसिंह ने इस समय भी जब भी मौका मिला, मराठों के राज्य पर हाथ मारा और उनकी उदासीनता के कारण मराठों के बहुत से अधिकृत प्रदेश पर अपना कब्जा कर लिया।
देहली के आस-पास और मेरठ के जाटों ने जब सुना कि जाट नरेश जवाहरसिंह देहली पर चढ़ाई करने को आया है, तो वे लाठी, बल्लम जो भी हाथ लगा, लेकर सेना में आ मिले। इसी तरह ब्रज के जाट भी उनके साथ सम्मिलित हुए थे। जब उन्होंने मालवे पर चढ़ाई की तो वहां के जाटों का हाल और प्रेम भी वह देख चुके थे। अब उनकी इच्छा राजपूताने के पश्चिम ओर के जाटों को देखने की हुई। उनका राज्य तीन ओर तो बढ़ चुका था, अब यह चौथी दिशा बाकी थी जिस पर कि उन्होंने अब तक ध्यान न दिया था।
अलवर के राज्य के संस्थापक राजा प्रतापसिंह ने जवाहरसिंह को उधर की तरफ बढ़ने का अधिक प्रोत्साहन दिया। उसने समर्थन ही नहीं, बल्कि इनसे प्रार्थना की, क्योंकि वह जयपुर-नरेश से झगड़ा करके महाराज सूरजमल के संरक्षण में आया था। इसलिए वह चाहता था कि जिस राज्य ने इसके साथ अन्याय किया है, उसका बदला ले। वास्तव में भरतपुर और जयपुर के विरोध का कारण भी अधिकतर यही था। लेकिन बाद में इसी के विश्वासघात से महाराज जवाहरसिंह को भंयकर हानि उठानी पड़ी थी। इस हानि का फल भी जवाहरसिंह के लिए बहुत बुरा हुआ। महाराज ने जिसकी भलाई की, उसी ने धोखा दिया। ठीक ही है -	“पयः पानं भुजंगानां केवलं विषवर्द्धनम्।”
भारतेन्दु जवाहरसिंह ने पुष्कर स्नान के उद्देश्य से सेनासहित यात्रा शुरू की। प्रतापसिंह भी महाराज के साथ था। जाट-सैनिकों के हाथ में बसन्ती झण्डे फहरा रहे थे। जयपुर नरेश के इन जाटवीरों की यात्रा का समाचार सुन कान खड़े हो गए। वह घबड़ा-सा गया। हालांकि जवाहरसिंह इस समय किसी ऐसे इरादे में नहीं गए थे, पर यात्रा की शाही ढंग से। जयपुर नरेश या किसी अन्य ने उनके साथ कोई छेड़-छाड़ नही की और वह गाजे-बाजे के साथ निश्चित स्थान पर पहुंच गए।
स्नान-ध्यान करने के पश्चात् भी महाराज कुछ दिन वहां रहे। राजा विजयसिंह से उनकी मित्रता हुई। इधर महाराज के जाते ही राजपूत सामंतो में तूफान-सा मच गया। उधर के शासित जाट और इस शासक जाट राजा को वे एक दृष्टि से देखने
जाट इतिहास:ठाकुर देशराज,पृष्ठान्त-656
लगे। इस क्षुद्र विचार के उत्पन्न होते ही सामंतों का संतुलन बिगड़ गया और वे झुण्ड जयपुर नरेश के पास पहुंचकर उन्हें उकसाने लगे। परन्तु जाट सैनिकों से जिन्हें कि उन्होंने जाते देख लिया था, उनकी वीरता और अधिक तादात को देखकर, आमने-सामने का युद्ध करने की इनकी हिम्मत न पड़ती थी।
जवाहरसिंह को अपनी बहादुर कौम के साथ लगाव था, उसकी यात्रा का एकमात्र उद्देश्य पुष्कर-स्नान ही नहीं था, वरन् वहां की जाट-जनता की हालत को देखना भी था। उनको मालूम हुआ कि तौरावाटी में अधिक संख्या जाट निवास करते हैं तो उधर वापस लौटने का निश्चय किया। राजपूतों ने लौटते समय उन पर आक्रमण करने की पूरी तैयारी कर ली थी। यहां तक कि जो निराश्रित प्रतापसिंह भागकर भरतपुर राज की शरण में गया था और उन्होंने आश्रय ही नहीं, कई वर्ष तक अपने यहां सकुशल और सुरक्षित रखा था, षड्यन्त्र में शामिल हो गया। उसने महाराज की ताकत का सारा भेद दे दिया। राजपूत तंग रास्ते, नाले वगैरह में महाराज जवाहरसिंह के पहुंचने की प्रतीक्षा करते रहे। वे ऐसा अवसर देख रहे थे कि जाट वीर एक-दूसरे से अलग होकर दो-तीन भागों में दिखलाई पड़ें तभी उन पर आक्रमण कर दिया जाए।
तारीख 14 दिसम्बर 1767 को महाराज जवाहरसिंह एक तंग रास्ते और नाले में से निकले। स्वभावतः ही ऐसे स्थान पर एक साथ बहुत कम सैनिक चल सकते हैं। ऐसी हालत में वैसे ही जाट एक लम्बी कतार में जा रहे थे। सामान वगैरह दो-तीन मील आगे निकल चुका था। आमने-सामने के डर से युद्ध न करने वाले राजपूतों ने इसी समय धावा बोल दिया। विश्वास-घातक प्रतापसिंह पहले ही महाराज जवाहरसिंह का साथ छोड़कर चल दिया था। घमासान युद्ध हुआ। जाट वीरों ने प्राणों का मोह छोड़ दिया और युद्ध-भूमि में शत्रुओं पर टूट पड़े। जयपुर नरेश ने भी अपमान से क्रोध में भरकर राजपूत सरदारों को एकत्रित किया। जयपुर के जागीरदार राजपूतों के 10 वर्ष के बालक को छोड़कर सभी इस युद्ध में शामिल हुए थे। सब सरदार छिन्न-भिन्न रास्ते जाते हुए जाट-सैनिकों पर पिल पड़े। जाट सैनिकों ने भी घिर कर युद्ध के इस आह्नान को स्वीकार किया और घमासान युद्ध छेड़ दिया। आक्रमणकारियों की पैदल सेना और तोपखाना बहुत कम रफ्तार से चलते थे। जाट-सैनिकों ने इसका फायदा उठाया और घाटी में घुसे। करीब मध्यान्ह के दोनों सेनाएं अच्छी तरह भिड़ीं। इस समय महाराज जवाहरसिंह जी की ओर से मैडिक और समरू की सेनाओं ने बड़ी वीरता और चतुराई से युद्ध किया। जाट-सैनिकों ने जयपुर के राजा को परास्त किया। परन्तु जाटों की ओर से सेना संगठित और संचालित होकर युद्ध-क्षेत्र में उपस्थित न होने के कारण इस लड़ाई मे महाराज जवाहरसिंह को सफलता नहीं मिली। लेकिन वह स्वयं सदा की भांति असाधारण वीरता और जोश के साथ अंधेरा होने तक युद्ध करते रहे।
जाट इतिहास:ठाकुर देशराज,पृष्ठान्त-657
जयपुर सेना का प्रधान सेनापति दलेलसिंह, अपनी तीन पीढ़ियों के साथ मारा गया। यद्यपि इस युद्ध में महाराज को विजय न मिली और हानि भी बहुत उठानी पड़ी, परन्तु साथ ही शत्रु का भी कम नुकसान नहीं हुआ। कहते हैं युद्ध में आए हुए करीब करीब समस्त जागीरदार काम आये और उनके पीछे जो 8-10 साल के बालक बच रहे थे, वे वंश चलाने के लिए शेष रहे थे। इसमें सन्देह नहीं कि महाराज जवाहरसिंह को वहां के जाटों की परिस्थिति और मनोवृत्ति का भी पता चल गया कि बहुत दिन तक शासित रहने के कारण उनका स्वाभिमान मर चुका है। नहीं तो क्या कारण था कि जब वह देहली की और चढ़ाई करने गया था तो यू.पी. और मेरठ के जाट प्रत्येक घर से लाठी कंधे पर रखकर उससे आ मिले और महाराज पर इधर आक्रमण होने पर भी उनके कानों पर जूं भी न रेंगी।
महाराज जवाहरसिंह की यात्रा शुभ फलदायक न हुई। अब उनका मध्याह्न सूर्य ढला। परिवर्तनशील संसार का यही नियम है कि यहां हमेशा एक-सी धाक नहीं रहती। इस महत्वाकांक्षी जाट सरदार को भी परिवर्तन का सामना करना पड़ा। उसके शत्रुओं ने जब सुना कि जवाहरसिह को जयपुर वाले युद्ध से हानि हुई है तो उन्होंने देख लिया कि अब मौका है। यह समाचार सुनते ही चम्बल पार का प्रदेश विद्रोही बन गया और जिस शीघ्रता से वह जाट-राज्य में मिला था, उसी तरह निकल भी गया। इधर माधौसिंह का भी साहस बढ़ गया था और भारी हानि उठाने के कारण बदला लेने के लिए 60 हजार सेना के साथ जाट-राज्य में घुस गया। फर्रुखनगर का नवाब मुसाबीखां बलोच और रुहेले राजपूतों की सहायता करने को तत्पर हो गए। ठीक ही कहा है, ‘दुर्दिन पड़े रहीम कहि, भूलत सब पहिचान’ की भांति सिख भी महाराज की मित्रता छोड़ने पर उतारू हुए और उसके दोनों बाहरी प्रान्तों को छोड़ना शुरू किया। माधौसिंह ने आगे बढ़ने और आगरे के दुर्ग को मुसाबीखां की सेना से मिलकर जीतने के लिए शाही हुक्मनामा भेजा।
इस समय प्रत्येक व्यक्ति महाराज जवाहरसिंह को राजपूतों से सुलह करने की सलाह दे रहा था, परन्तुं स्वाभिमानी जाट-सरदार ने गौरवपूर्ण समझौता युद्ध की बीच लड़कर तय कर लेना पसन्द किया। वह युद्ध के लिए तत्परता से तैयारी करने लगा। उसने सिखों को लूट के लोभ के बदले 7 लाख रुपये दिए। एम. मैडिक का भत्ता सेना बढ़ाने के लिए 5000 रुपये महावार बढ़ा दिया। जब राजपूतों को भय हुआ। वे सोच रहे थे जवाहरसिंह स्वयं सन्धि का प्रस्ताव करेगा, परन्तु अब उन्होंने देखा कि सिखों को उसने अपनी ओर कर लिया है, तो वे घबरा गए। उनके सभी इरादों पर पानी तो फिरा, लेने के देने पड़ गए। जाट-राज्य से सकुशल निकल जाना उन्हें असम्भव मालूम हुआ। आगत भय की आशंका से महाराज जवाहरसिंह से उन्होंने सन्धि कर लेना ही अपनी रक्षा का एक
जाट इतिहास:ठाकुर देशराज,पृष्ठान्त-658
मात्र उपाय सोचा। जाट-नरेश से सन्धि-प्रार्थना कर सन्धि कर ली गई और वह शीघ्रता से अपने स्थान पर लौट गए। इस तरह से राजपूत पंजाब के भयानक घुड़सवारों के आने से पहले ही अपने देश में पहुंच गए।
जब से जवाहरसिंह राजपूताने से लौटा था, तब से वह शान्त न बैठा था। उसके शत्रुओं ने भूल की थी कि वह साहसहीन हो गया है, यद्यपि उस समय उसके शत्रुओं के एकदम खड़े हो जाने से उसे हानि तो बहुत उठानी पड़ी थी, पर वह अस्थिर न हुआ था। उसका स्वभाव ही अल्लहड़पन की वीरता से ओत-प्रोत था। वह यह तो जानता ही न था कि भय किसे कहते हैं। लड़ाई करने की इच्छा उसकी रग-रग में भरी थी। बिना लड़ाई उसके लिए जीवन नीरस था। माधौसिंह के चले जाने पर जब उसने देखा कि यह आया हुआ युद्ध रूपी खेल खेलने का अवसर निकल गया तो मैडिक के साथ एक किले को जहां राजपूतों का एक दूसरा वंश राज्य करता था, अधिकार में करने की तैयारी कर कूच कर दी। डेढ़ महीने पश्चात् वह किले पर चढ़ने में समर्थ हुआ। उसकी सेना जब किले के गोले-बारूद से भयभीत हो गई तो भी यह निडर भाव से डटा रहा। दूसरी बार वह किले की दराज के नीचे से गया और दुर्ग-रक्षक डरकर अधीन हो गये।
महाराज जवाहरसिंह इस तरह दृढ़चित्त और अदम्य उत्साह से फिर सम्भल बैठा था, जिसे जानकर शत्रुओं को भय होने लगा था। अत्यन्त शीघ्रता से महाराज ने बिगड़ी हई परिस्थिति को फिर वैसा ही बना लिया। उसके हथियार पहले की भांति चमकने लगे और राज्य धन-धान्य से समृद्ध होने लगा जिससे प्रजा का प्रेम भी प्राप्त हो गया। उसने अपनी सेना का यूरोपियन ढंग से संगठन किया, तोपखाने बढ़ाये जिससे बाहर वाले उसकी प्रतिष्ठा करने लगे। उसके शत्रुओं को बड़ा भय हुआ कि कहीं उसके क्रोध का ज्वालामुखी फिर से न उबल पड़े। परन्तु दुर्भाग्य से होना कुछ और ही था जिससे उसके शत्रुओं के घर में घी के चिराग जल गये।
जून सन् 1768 में जवाहरसिंह किसी घातक धोखे से मार डाले गये। ‘ब्रजेन्द्र-वंश भास्कर’ में उस घातक का नाम सुजात मेव लिखा है। ‘इमाद’ का लेखक लिखता है कि महाराज जबरसिंह ने केवल अजां देने पर एक मनुष्य की जिह्वा निकलवा ली थी। आगरे की मस्जिद को बाजार कर दिया था और उसमें अनाज की दुकानें खुलवा दी थीं। कोई भी कसाई मांस नहीं बेच सकता था। इससे सम्भावना होती है कि किसी तास्सुबी मुसलमान ने उन पर हमला करके मार डाला होगा।
महाराज जवाहरसिंह की मृत्यु के लिए इतना ही कहना पर्याप्त होगा कि जाटों का सितारा, हिन्दु-धर्म का रक्षक, जिसकी अभी भारी आवश्कता थी, असमय में ही विलुप्त हो गया। उनके निधन से जाट-साम्राज्य की गाड़ी तो रुक गई
जाट इतिहास:ठाकुर देशराज,पृष्ठान्त-659
पर साथ ही हिन्दु-हितों को भी भारी ठेस लगी।1
वह यह देख चुके थे कि हर मौके पर, भारत में रहने वाले ईरानी, तूरानी मुसलमान तथा बिलोच बाहरी आक्रान्ताओं का साथ देते थे, देश को फिर से अफगानों का गुलाम बनाने की योजना में लगे थे, यहां के कुछ सूफी सन्त फतवा जारी करके अब्दाली का समर्थन कर रहे थे। अतः उनको इस वर्ग से घृणा हो गई थी।

जब महाराजा सूरजमल शाहदरा के पास धोखे से मारे गये तो महारानी किशोरी ने महाराजा जवाहरसिंह को एक ही ताने में यह कहकर कि "तुम पगड़ी बांधे हुए फिरते हो, तुम्हारे पिता की पगड़ी शाहदरा के झाऊओं में उलटी पड़ी है", युद्ध के लिए तैयार कर दिया । महाराजा जवाहरसिंह ही पहले हिन्दू नरेश थे जिन्होंने आगरे के किले और दिल्ली के लाल किले को जीतकर विजय वैजयन्ती फहराई थी । दिल्ली के लाल किले के युद्ध में जब किसी भी तरह किला फतह न हो पा रहा था । जवाहर सिंह कि दिल्ली विजय में पाखरिया का योगदान अतुल्यनीय है। जब जाट सेना दिल्ली पहुंची और दिल्ली को फ़तेह करने के लाल किले के फाटक की कुण्डी तोडना जरुरी था ताकि सेना किले में प्रवेश कर सके। पर जब लाल किले के फाटक को तोड़ने के लिए केसरिया नाम के हाथी ने 12 टक्कर मारी, पर फाटक नहीं टूट पाया। हर बार हाथी के सिर पर फाटक पर लगी कीले चुभ जाने से हाथी घायल हो गया। यह देख महाराज जवाहर सिंह बोले किला मुश्किल से टूटेगा। युद्ध अध् पर में छूटेगा। जाट सेना में निराशा छा गयी। तभी वीरता दिखाने पुष्करसिंह आगे आये।
इस तरह फाटक टूट गया और दिल्ली पर जाटों कि विजय का डंका बज गया शहीद पाखरिया की देह को खुटैल पट्टी में लाया गया मानसिंह गंगा पर राजकीय सम्मान से अंतिम संस्कार किया गया उसके बलिदान और दिल्ली विजय को चिर स्थाही बनाने के लिए वो लाल किले के फाटक जिन पर पाखारिया ने अपना बलिदान दिया भरतपुर लाये गए जो आज भी भरतपुर में रखे हुए है
== जवाहर सिंह की दिल्ली विजय पर भरतपुर राजपरिवार लिखित ब्रिजेन्द्र वंश भास्कर और जोहर नाम किताब लेखक पंडित गोपालप्रसाद कोशिक जी ने निम्न रूप से वर्णन किया है == 
जब हाथी किवाड़ नहीं तोड़ पा रहे थे तब जवाहर सिंह निराश हो गुए उनके मनोभाव को भरतपुर दरबारी कवि ने निम्न पक्तियों में व्यक्त किया
कैसे पहुचे दिल्ली भीतर 
सरदार सोच में थे निमग्न 
मिल पाता नहीं सफलता पथ 
सैनिक थे सब उत्साह भग्न 
बोले पाखारिया वीर तभी 
बलिदान मांगती है किवाड़ 
ये करना चाहे रक्त पान 
ये चखना चाहे मांस हाड 
मैं दूंगा यह बलिदान इन्हें 
सौभाग्य करू मैं ही प्रदान 
मुझको हाथी शिर से बांधो
मैं करू निछावर मित्र प्राण 
तब जाट वीर बोले अनेक 
क्यों आप बहुत प्रस्तुत है हम 
बस मात्र प्रदर्शन पघ करिये
लड़ने मरने को हम क्या कम 
सरदार सदा आज्ञा देते
सैनिक करते पालन तत्क्षण 
घोड़े पर बैठे रहे आप 
हम करे मृत्यु का आलिंगन 
पाखारिया बोले मंद विहंसी
सैनिक गन को करे संबोधन 
तुम धन्य वीर है ध्यान तुम्हे 
कर्तव्य समर विधि संचालन 
सरदार कौन सरदारी क्या 
हम सब सम है भाई भाई 
इससे सरदारी बन आई 
जिसका सर ऊपर दार नहीं 
वह काया हुआ कभी सरदार नहीं 
सरदार नहीं रहे सकता वह 
जो सर देने को तैयार नहीं 
यो कह पाखारिया कूद पड़े 
हाथी के सिर से गये लिपट 
बोले अब अलाव रस्सा दृढ 
दो बांध मुझे सिर से झटपट 
तुम आज्ञा पालन को तत्पर 
तो बांधो मुझको तज संशय 
टूटे किवाड़ खुल जाय द्वार 
भीतर पहुंचे हो निश्चय जय 
आज्ञा पालन करके तुरंत 
हुला हठी उमंग भर कर 
छिद गयी देह पाखारिया की 
हाथी का जोर लगा जमकर 
रंग गये किवाड़ रुधिर धार 
सन गई मांस में कुटिल किल 
दहली दरवाजे रही देह 
आत्मा पहुची अम्बर सुनील 
यह समाचार सुन कर नरेश 
जब तक आये दरवाजे तक 
सेना दिल्ली भीतर पहुची 
कर विजय हर्ष ऊँचा मस्तक 
तब नीचे उतर सवारों से 
महाराज किया सम्मान प्रकट 
करने को समुचित दाह क्रिया 
आज्ञा दी करो व्यवस्था झट 
बलिदान नहीं बेकार गया वह 
सबसे बाज़ी मार गया 
वह लांघ दुर्ग का द्वार गया 
वह स्वर्ग लोक उस पार गया 
पाखारिया के बल प्रौरुष की 
सच्चे शहीद के साहस की 
बन गई कथा कविता कामिनी 
नस नस में भरी वीर रस की 
चढ़ चदा उठी चुलो की जड़ 
भड भडा उठी गढ़ की किवाड़ 
घुसपड़ी भीड़ सी जाट फ़ौज 
दस दिसी फैली उनकी दहाड़ 
हो गया हताश शाह आलम 
दिल्लीपति बने जाट 
छोड़ आये राज आगये भरतपुर 
जगमग जगमग करता जुलुस 
रन-विजय वीर जवाहर का 
तब एक वीर सैनिक आगे आया जिसका नाम पुष्कर सिंह तोमर था जिसको मृत्यु उपरांत महाराजा जवाहर सिंह ने पाखारिया की उपाधि से सुसोभित किया जो इतिहास में वीर पाखारिया नाम से जाना गया इसकी याद में जवाहर सिंह ने एक सराय और छतरी के निर्माण खुटेल पट्टी में बछ्गांव और कोंथरा गामो के मध्य करवाया जो आज भी अपने गौरवशाली इतिहास का यशोगान कर रही है
ब शेर-ए-हिन्द वीर जवाहर सिंह दिल्ली विजय कर भरतपुर महलों में लोटे तो उनसे माँ किशोरी ने पूछा की बेटा दिल्ली विजय से तुम कौनसी अनमोल वस्तु लाये हो तो वीर जवाहर सिंह ने जबाब दिया उन चित्तोड़ कोट के किवाड़ो को लाया हूँ जिनपर वीर पाखरिया ने बलिदान दिया वीर जवाहर से माता किशोरी पूछती है -
जगमग जगमग करता जलुस
रण विजयी वीर जवाहर का
माँ किशोरी बोली
कुछ सुना बात दिल्ली रण की
सौगात वहां से क्या लाया
बेटा मेरे वचनों पर ही
तूने अत्यन्य कष्ट पाया
चर्चा क्या उन सौगातो की
जो भरी बहुत तेरे ही घर
दो वस्तु किन्तु लाया ऐसी
जिनका उज्ज्वल इतिहास प्रखर
चित्तोड़ कोट के माँ किवाड़
लाया हूँ आज्ञा पालन कर
है ये किवाड़ तेरे मनकी
मेरे मन की है और अपर
पाखरिया ने बलिदान दिया
निज तन का किवाड़ो पर
उनकी स्मृति स्वरुप लाया
उनके भी बजा नगाडो पर
सुन माँ ने चूम कर सिर
दी वाह वाह खुस हो मन भर
मणि मानक मुक्त मूल्यवान
कर दिए निछावर झोली भर
तब यह उद्घोस अंबर में गूंजा था
श्री गोवर्धन गिर्राज की जय
जवाहर सिंह की जय
जाटों के सक्ल समाज की जय
रन अजय भरतपुर राज की जय  
 
भरतपुर महाराजा बृजेन्द्र सिंह के समय लिखी गयी बृजेन्द्र वंश भास्कर में उस वीर का नाम पाखरिया खुटेला लिखा गया है। भरतपुर राज परिवार से अधिक इस विषय पर किसको जानकारी होगी। इतिहासकार भी राज परिवार के कथन की पुष्टि करते हैं। परन्तु कुछ लोगो को यह भ्रान्ति है कि वो शहीद बलराम था। महाराजा सूरजमल के दो साले थे - जिनका नाम बलराम था प्रथम रानी किशोरी देवी का भाई होडल का बलराम सोलंकी । दूसरा - बल्लभगढ़ का बलराम तेवतिया। दोनों ही महाराजा जवाहर सिंह के मामा थे।
अब आते है महाराजा जवाहर सिंह की दिल्ली विजय युद्ध जो अक्टूबर 1764 में हुई। जबकि बलराम तेवतिया की मृत्यु महाराजा सूरजमल के जीवनकाल में मुर्तिज़ा खान के बेटे अकवित महमूद से लड़ते हुए 29 नवम्बर 1753 को ही हो गई थी। इसका प्रमाण सूरजमल कालीन इतिहास में मिलता है। बलराम के मारे जाने के बाद में महाराज सूरजमल ने उनके लड़के विशनसिंह, किशनसिंह का किलेदार और नाजिम बनाया। वे सन् 1774 तक बल्लभगढ़ के कर्ता-धर्ता रहे। जब बलराम तेवतिया की 29 नवम्बर 1753 में मृत्यु हो चुकी थी तो वो कैसे शहीद हुए अक्टूबर 1764
दूसरा था होडल के बलराम तो उनके बारे में इतिहासकार दिलीप सिंह, ठाकुर देशराज ,उपेंद्र नाथ शर्मा लिखते है| दिल्ली विजय के बाद देहली की चढ़ाई से लौट आने के पीछे उन्होंने अपरे आन्तरिक शत्रुओं के दमन करने की अत्यन्त आवश्यकता समझी। कुछ समय के पश्चात् वह आगरे गए और होडल के बलराम तथा दूसरे लोगों को गिरफ्तार करा लिया। बलराम और एक दूसरे सरदार ने अपने अपमान के डर से आत्महत्या कर ली। जब दिल्ली विजय के बाद बलराम ने आत्महत्या की थी तो उनके दिल्ली पर शहीद होने का सवाल ही पैदा नहीं होता है

