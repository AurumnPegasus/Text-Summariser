सिलसिला बदलते रिश्तों का भारतीय हिन्दी धारावाहिक है, जिसका प्रसारण कलर्स पर 4 जून 2018 से शुरू हुआ था। इसका निर्माण स्फेयर ओरिजिंस के बैनर तले, सूजोय वाधवा ने किया है। इसमें मुख्य किरदार में दृष्टि धामी, अदिति शर्मा, शक्ति अरोड़ा और अभिनव शुक्ला हैं। 
ये कहानी दो बचपन के दोस्तों, नंदिनी और मौली के बारे में है, जो पिछड़ने के सात सालों के बाद मिलते हैं। मौली की कुणाल से तीन साल पहले शादी हो जाती है, दोनों एक दूसरे बहुत प्यार करते हैं और हर मामले में एक दूसरे की मदद करते हैं। वहीं नंदिनी की शादी सात साल पहले राजदीप से होती है, जो एक व्यापारी होता है और अपने बीवी पर मानसिक और शारीरिक रूप से प्रताड़ित करता है। 
