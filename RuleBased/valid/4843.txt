भारत में शैक्षिक अनुशिक्षण का बहुत अधिक प्रचलन है और यह कम होने के बजाय बढ़ता जा रहा है। इसका कारण यह है कि अच्छे महाविद्यालयों में प्रवेश पाने के लिये स्पर्धा बहुत अधिक बढ़ गयी है। इस कारण बड़ी-बड़ी निजी कोचिंग संस्थाएँ बन गयीं हैं जिनके शिक्षकों को प्रतिवर्ष करोड़ों रूपए दिये जाते हैं। ये कोंचिंग संस्थान विद्यार्थियों को न केवल इंजीनियरी, मेडिकल, एमबीए, SAT, GRE आदि की तैयारी कराते हैं बल्कि अंग्रेजी, विदेशों में रोजगार आदि का भी कोचिंग देते हैं।
इसके अंतर्गत वे संस्थान आते हैं जो छात्रों को किसी ऐसे प्रतियोगी परीक्षा की तयारी करवाते हैं, जो किसी शैक्षिक संस्थान में प्रवेष पाने के लिए आवश्यक है| विश्यालय स्तर पर वे परीक्षाएं, जो 12वीं कक्षा के पश्चात दी जाती हैं, इनमें NEET, IIT-JEE आदि शामिल हैं| पहले, इनमें अनेक परीक्षाएं होती थीं, जैसे AIEEE, CBSE-PMT, JIPMER, CLAT आदि, जिनमें से कुछ अब नहीं होती| स्नातक स्तर पर वे परीक्षाएं आती हैं, जो कॉलेज पूरा होने के बाद दी जाती हैं, जैसे CAT, JAM आदि| इस प्रकार की संस्थाओं में बहुधा प्रतियोगिता रहती है| इन में राष्ट्रीय स्तर पर प्रसिद्द हैं Aakash, Career Launcher एवं FIIT-JEE। दिल्ली तथा कोटा, इस प्रकार की कोचिंग के लिए प्रसिद्द शहर हैं|
इसके अंतर्गत वे परीक्षाएं आती हैं जो सीधे नौकरी प्रदान करती हैं | 12वीं कक्षा के स्तर पर इनमें शामिल हैं NDA, Air Force X-Group, SSC-CHSL, AFMC तथा SCRA। ग्रेजुएट अभ्यर्थियों के लिए परीक्षाओं में शामिल हैं UPSC सिविल सेवा, SSC CGL, Bank PO, State PCS आदि| इनमें राष्ट्रीय स्तर पर पप्रख्यात हैं Vajiram and Ravi, दृष्टि, Paramount Coaching, एवं K.D Campus। इस प्रकार की कोचिंग के लिए मुख्य शहर हैं दिल्ली के मुख़र्जी-नगर एवं राजेंद्र-नगर, पटना व हैदराबाद| परन्तु हाल ही में SSC को लेकर, छात्रों में इन्टरनेट पर कोचिंग प्राप्त करने का चलन सामने आया है| इनमें से IAS स्तर की कोचिंग, अक्सर SSC की कोचिंग से लगभग दस गुना तक महँगी होती है|
इन में वे संस्थान आते हैं जो GRE, TOEFL, IELTS, SAT आदि परीक्षाओं की तैयारी करवाते हैं| इन में अंग्रेजी बोलने से लेकर व्यक्तित्व-सुधार तक की तैयारी करवाई जाती हैं| इस प्रकार के संस्थान, विदेशी विश्विद्यालयों के साथ संलग्न भी रहते हैं, तथा उनमें प्रवेश पाने के लिए विद्यार्थी को सहयोग भी प्रदान करते हैं|
