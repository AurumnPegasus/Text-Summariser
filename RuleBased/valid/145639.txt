अहमद उमर सईद शेख़ पाकिस्तानी मूल के ब्रिटिश आतंकवादी है। शेख ने 2002 में वॉल स्ट्रीट जर्नल के पत्रकार डेनियल पर्ल को पाकिस्तान में किडनैप करवाया और उनकी हत्या कर दी गई थी। उसी साल अदालत ने उमर को मौत की सज़ा सुनाई, लेकिन 16 साल बाद भी उसे फांसी नहीं दी जा सकी है और वो आज भी जिंदा है। पाकिस्तान मूल का उमर लंदन में पैदा हुआ। लंदन स्कूल ऑफ़ इकोनॉमिक्स में एडमिशन हुआ। लेकिन ये पढ़ाई छोड़ दी। वहां से वो चरमपंथ के रास्ते निकल गया। 
1999 में जब इण्डियन एयरलाइंस फ्लाइट 814 को हाइजैक करके कंधार ले जाया गया था और हरकत-उल-मुजाहिदिन के जिन तीन आंतकियों को भारतीय जेलों से छुड़वा लिया गया था उनमें से एक ओमर भी था। बाद में 11 सितम्बर 2001 के हमले में अमेरिका में वर्ल्ड ट्रेड सेंटर में विमानों के जो हमले हुए उनमें भी ओमर का नाम आया।  पाकिस्तान के पूर्व-राष्ट्रपति परवेज़ मुशर्रफ़ ने अपनी आत्मकथा ‘इन द लाइन ऑफ फायर’ में ओमर के डबल एजेंट होने का ज़िक्र किया है। 
