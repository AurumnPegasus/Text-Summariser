जिब्राल्टर हेरिटेज ट्रस्ट एक लाभ निरपेक्ष धर्मार्थ संस्था है जिसको संविधि द्वारा 1 मई 1989 में स्थापित किया गया था। संस्था का उद्देश्य औबेरियन प्रायद्वीप के दक्षिणी हिस्से में स्थित ब्रिटिश प्रवासी शासित प्रदेश जिब्राल्टर सांस्कृतिक प्राकृतिक विरासत को बढ़ावा देना तथा संरक्षित करना है।
ट्रस्ट जिब्राल्टर की सरकार व निजी संस्थाओं के सहयोग के साथ जिब्राल्टर की विरासत को सांस्कृतिक, शैक्षिक और पर्यटन उद्देश्यों के लिए संरक्षित व उसे बढ़ावा देने का कार्य करता है। ट्रस्ट अपना अनुदान विभिन्न स्रोतों द्वारा एकत्रित करता है, जैसे प्रदर्शनियों से मिला शुल्क, जिब्राल्टर टूरिस्ट बोर्ड द्वारा प्रबंधित सूचिबद्ध सम्पत्तियों में लगने वाले प्रविष्टि टिकट की बिक्री का हिस्सा, तथा दान आदि। हालांकि जिब्राल्टर संग्रहालय का स्वामित्व सरकार के पास है, ट्रस्ट इससे जुड़े मामलों में एक महत्वपूर्ण सलाहकार की भूमिका निभाता है और संग्रह के विस्तार में अपनी सहायता देता है।
ट्रस्ट महत्वपूर्ण इमारतों और संरचनाओं की सूची रखता है तथा उनके संरक्षण और मरम्मत के लिए सरकारी विभागों को सलाह देता है। जिब्राल्टर के दुगेरक्षक नगर और नौसेना अड्डे होने के लम्बे इतिहास के कारण ज्यादातर सूचिबद्ध संरचनाएँ सैन्य हैं, जिनमें रक्षात्मक दीवारें, गढ़, तोपखाने बैटरी आदि शामिल हैं। हालांकि इस सूची में प्राकृतिक आकर्षण जैसे गुफाएँ और असैन्य संरचनाएँ जैसे एतिहासिक गिरजाघर आदि भी शामिल हैं।
कुछ पर्यटक आकर्षण जिनके संरक्षण और विकास का ट्रस्ट निर्देशन करता है है द रॉक के उच्च ढलानों पर अपर रॉक नेचर रिज़र्व में स्थित हैं। इनमें ऑ-हारेस बैटरी, नेपियर ऑफ़ मॅगडेला बैटरी पर स्थित 100 टन की बंदूक, प्रिन्सिस कैरोलीनस बैटरी पर स्थित मिलिट्री हेरिटेज सेंटर और पार्सनस् लॉज बैटरी शामिल हैं। 1990 दशक के अंत में ट्रस्ट ने जिब्राल्टर में सबसे अधिक प्रभावशाली दिखने वाली बैटरीज़ में से एक पार्सनस् लॉज बैटरी की बहाली का इंतजाम किया था। 1884 में इस बैटरी पर 10 इंच थूथन को लोड करने वाली राइफल बंदूकें थी। ट्रस्ट समुद्रतटीय किले को संचालित करता है जो आम जनता के लिए खुला हुआ है, जिसमें विभिन्न अवधियों की तोपें मौजूद हैं।
