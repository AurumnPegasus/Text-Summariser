निर्देशांक: 12°43′N 77°49′E / 12.72°N 77.82°E / 12.72; 77.82होसूर भारतीय राज्य तमिल नाडु का एक प्रमुख औद्योगिक नगर है जो कृष्णागिरि जिले में अवस्थित है। कर्नाटक की राजधानी बंगलौर से यह महज 40 कि॰मी॰ दक्षिण में स्थित है। यहाँ अशोक लेलैंड, टाइटन वॉच और टी वी एस मोटर समेत कई उद्योग प्रतिष्ठान हैं। 2001 की जनगणना के मुताबिक यहाँ की आबादी 84,310 थी।
होसूर की स्थापना राजा राम नाथ ने, जो कि होयसल वंश के थे, सन् 1290 में की थी। बाद में इसपर पांड्य वंश का शासन हुआ। ब्रिटिश राज के दौरान सलेम के जिलाधिकारी ने इसे सलेम जिले का मुख्यालय बना दिया था।
यह 12.72° उत्तरी अक्षांश और 77.82° पूर्वी देशान्तर पर अवस्थित है। इसकी समुद्रतल से ऊंचाई 879 मीटर है और यहां की जलवायु भूमध्यसागरीय जलवायु जैसी है।
यहां पर सैकड़ों औद्योगिक प्रतिष्ठान स्थित हैं जिनमें से अशोक लेलैंड, टाइटन वॉच, कैटरपिलर पावर इंडिया लिमिटेड और टी वी एस मोटर प्रमुख हैं। यहाँ पर होसूर के औद्योगिक प्रतिष्ठानों और उनके सम्पर्क संख्याओं की सूची देखी जा सकती है।
औद्योगिक नगर होने के कारण यहाँ कई लोग बाहर से आए हैं। नगर की साक्षरता 75% है और 53% निवासी पुरुष तथा 47% महिलाएं हैं। तमिळ मुख्य भाषा है जो लगभग 50% लोगों द्वारा बोली जाती है, जिसके बाद कन्नड़ का स्थान आता है। हिन्दी भी बोली जाती है।
