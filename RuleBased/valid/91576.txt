बाह्यउष्मीय या ऍक्टोथर्म​ ऐसे जीवों को कहा जाता है जिनकी अंदरूनी प्रक्रियाओं की भूमिका उनके शरीर के तापमान पर नियंत्रण रखने में बहुत कम हो या बिलकुल ही न हो। ऐसे जीव अपने बदन में गर्मी रखने के लिए आसपास के वातावरण में मौजूद गरमाहट के स्रोतों का प्रयोग करते हैं। जहाँ गर्मरक्ती प्राणी अपने शरीर का तापमान स्थिर रखने में उर्जा ख़र्च करते हैं वहाँ बाह्यउष्मीय प्राणी अपने शरीर की प्रक्रियाओं को अधिक किफ़ायत​ से चलाते हैं। बाह्यउष्मीय जीव अक्सर अपने आप को गरम करने के लिए धूप में जा बैठते हैं या गरम स्थान ढूंढते हैं।
