पंडित दीनदयाल उपाध्याय शेखावाटी विश्वविद्यालय राजस्थान के सीकर जिले में एक नव स्थापित राज्य विश्वविद्यालय है। विश्वविद्यालय की स्थापना का एकमात्र उद्देश्य शेखावाटी अंचल के छात्रों की अध्ययन की जरूरतों को पूरा करने के लिए किया गया है।
शेखावाटी विश्वविद्यालय राजस्थान विधान सभा द्वारा शेखावाटी विश्वविद्यालय, सीकर विधेयक, 2012 पारित करके वर्ष 2012 में स्थापित किया गया था। शेखावाटी विश्वविद्यालय के क्षेत्राधिकार में राजस्थान राज्य के शेखावाटी अंचल सीकर, झुंझुनू और चूरू जिलें शामिल हैं।
विश्वविद्यालय के परिसर के निर्माण के लिए राज्य राजमार्ग 8 पर गांव कटराथल के पास 30 एकड़ जमीन आवंटित की गयी है। वर्तमान में परिसर निर्माणाधीन है और विश्वविद्यालय सीकर शहर में एक अस्थायी परिसर में चल रहा है। 
विश्वविद्यालय सीकर जिला और आसपास के जिलों में छात्रों की जरूरतों को पूरा करने के लिए शैक्षणिक सत्र 2014-2015 के लिए सामाजिक विज्ञान के संकाय में स्नातकोत्तर पाठ्यक्रम शुरू करने की योजना बना रहा है।
