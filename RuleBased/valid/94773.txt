
190 से अधिक
माइकोबैक्टीरियम ऐक्टीनोबैक्टीरिया का एक जीववैज्ञानिक वंश है जो माइकोबैक्टीरियेसी कुल का एकमात्र सदस्य है। इस वंश में 190 से अधिक ज्ञात जातियाँ सम्मिलित हैं। कई जातियाँ स्तनधारियों में गम्भीर बीमारियों की रोगजनक हैं, मसलन मानवों में तपेदिक और कोढ़ करने वाले बैक्टीरिया इसी वंश के सदस्य हैं।
"माइको" यूनानी भाषा में फफूंद के लिए प्रयोगित शब्द है। माइकोबैक्टीरिया की कई जातियाँ प्रयोगशाला में फफूंद की तरह उगती हुई दिखती हैं, जिस से उनका नाम पड़ा।
