जम्मू–सियालकोट रेलवे लाइन 43 कि॰मी॰ की सियालकोट से होकर वज़ीराबाद, पंजाब से जम्मू जाने वाली छोटी लाइन की शाखा थी। इसका निर्माण 1897 में हुआ और जम्मू और कश्मीर की पहली रेलवे लाइन थी। जब तक यह परिवहन मार्ग खुला था तब तक यह व्यापार और वाणिज्य के लिए काम में लिया जाता था। यह मार्ग मुख्यतः चीनी और शक्कर के व्यापार के काम में लिया जाता था। यह मार्ग भारत के विभाजन के बाद बन्द हो गया और 1971 में इसके स्थान पर पठानकोट से जम्मू तक एक अन्य ब्रॉडगेज लाइन का निर्माण कर दिया गया।

यह रेल लाइन मीरां साहिब, रणबीर सिंह पोरा और सुचेतगढ़ कस्बों से गुजरती थी। सियालकोट से चलने वाली रेलगाड़ी स्थानीय समय सुबह 08:00 बजे चलती थी और सुबह 11:00 बजे जम्मू पहूँचती थी।

रेल लाइन सीमा के दोनों तरफ जीर्णावस्था में पहुँच चुकी है। पाकिस्तान की ओर रेल-लाइन सियालकोट छावनी स्टेशन तक कार्यकारी अवस्था में है। भारत की ओर रेल-लाइन पूर्णतया खो चुकी है। रणबीर सिंह पोरा में पुंछ शरणार्थियों ने लाइन और उसके आसपास की भूमि पर स्थापित हो गये। राज्य सरकार ने रणबीर सिंह पुरा स्टेशन को विरासत स्थल बनाने की योजना बनाई, यद्यपि योजना कभी निष्पादित नहीं हो सकी। पुरातात्विक अधिकारियों अथवा उत्तर रेलवे ने भी इसमें कोई रूचि नहीं दिखाई।
वर्ष 2000 में, एक बहुत ही पुराना जम्मू रेलवे स्टेशन को कला केन्द्र बनाने के लिए ध्वस्थ कर दिया गया।
ट्रैन लाइन सीमा के दोनो तरफ के विभिन्न बुजुर्गों के लिए खिन्नता का स्रोत है। यह सुझाव कई बार आया कि भारत और पाकिस्तान के मध्य व्यापार के लिए यह मार्ग पुनः खोला जाये। पाकिस्तान के प्रथम राष्ट्रगान के लेखक एक हिन्दू जगन नाथ आज़ाद को हिंदुओं और मुसलमानों के बीच हिंसा फैलाने के कारण लाहौर छोड़ना पड़ा। जुलाई 2001 में, आगरा शिखर सम्मेलन में भारत और पाकिस्तान के मध्य लम्बित इस मसले को हल करने की कोशिश की गई। इससे आज़ाद को एक आशा की नई किरण दिखाई दी। लेकिन अन्ततः शिखर सम्मेलन इसे मूर्त रूप देने में असमर्थ रहा। पाकिस्तान रेल द्वारा दिसम्बर 2013 में किये गए एक विस्तृत सर्वेक्षण में दर्शाया गया कि यह रेल लाइन व्यर्थ हो चुकी है और इसकी मरम्मत करने में अरबों रुपये खर्च होंगे।
