कमारहाटी पश्चिम बंगाल के उत्तरी 24 परगना जिले का एक नगर एवं नगरपालिका है। यह कोलकाता मेट्रोपॉलिटन डवलपमेंट अथॉरिटी के अधीन आता है। यह हुगली नदी के बाएँ किनारे पर कोलकाता से लगभग 18 किमी उत्तर स्थित है।
सन 1898 ई. तक यह नगर बड़नगर नगरपालिका द्वारा शासित होता था, किंतु बाद में इसकी एक अलग नगरपालिका बना दी गई। इस नगर में तीन मंदिर, एक काली का, दूसरा कृष्ण का तथा तीसरा महादेव का, विशेष दर्शनीय है। यहाँ अनेक छोटे स्कूल, एक कालेज एवं औषधालय भी हैं।
