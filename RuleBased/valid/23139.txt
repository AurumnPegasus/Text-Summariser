हदीसा या हदिसे अचकगॉव्ज़ एक तुर्कीयाई-बेल्जियाई गायिका, संगीतकार, नर्तकी और टीवी शख़्सियत हैं। उनकी पैदाइश और परवरिश बेल्जियम में हुई जबकि उनके परिवारवाले मूल तौर पर सिवास, तुर्की से थे। 2003 में उन्होंने बेल्जियाई संगीत प्रतियोगिता इदूल 2003 में भाग लिया, लेकिन वे सिर्फ़ अपनी 2005 एल्बम स्वेट रिलीज़ करने के बाद मशहूर हुई। एल्बम में पाँच एकलगीत थे और इनके लिए हदिसे ने 'द म्यूज़िक फ़ैक्ट्री' एवार्ड और 'अलतिन केलेबेक' एवार्ड के इनाम जीते। 2008 में रिलीज़ हुई उनकी एल्बम "हदिसे" दोनों बेल्जियम और तुर्की में मशहूर थी। इस एल्बम में दोनों अंग्रेज़ी और तुर्कीयाई के गीत शामिल थे। इस एल्बम में शामिल देली ओलान नामक एकलगीत तुर्की में एक नम्बर-वन हिट बन गया।
2009 में हदिसे ने यूरोविज़न संगीत प्रतियोगिता में अपने गाने "दुम टेक टेक" के साथ तुर्की का प्रतिनिधित्व किया। इस गाने ने प्रतियोगिता में कुल 177 अंक अर्जित किए, और इस गाने की वजह से प्रतियोगिता के अंतिम दौर में तुर्की चौथा स्थान पर आया। "दुम टेक टेक" गीत बेल्जियम में एक नम्बर-वन हिट सिंगल बना। बाद में उन्होंने दो स्टूडियो एल्बमों, फ़ास्ट लाइफ़ और काहरामान, को रिलीज़ की थी। काहरामान में शामिल एव्लेनमेलियिज़ नामक गीत तुर्की की "तुर्कचे टॉप 20" सूची में नामांकित हुआ। वे इस वक़्त तुर्की में अपने पेशे पर काम कर रही हैं। उन्होंने एल्बमों, अश्क काच बेदेन गियेर? और तावसिये, को भी रिलीज़ की है।
संगीत में उनकी उपलब्धियों के अतिरिक्त, उन्होंने द एक्स फ़ैक्टर बेल्जियम नामक टीवी प्रोग्राम की मेज़बानी की। 2011 से वे ओ सेस तुर्किये की मेज़बानी कर रही है।



