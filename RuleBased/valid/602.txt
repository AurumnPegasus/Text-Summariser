तबस्सुम हिन्दी फ़िल्मों की एक अभिनेत्री हैं। लेकिन अपने काम के लिए वह सबसे ज़्यादा जानी जाती हैं फूल खिले हैं गुलशन गुलशन से, जो 1972 से लेकर 1993 तक दूरदर्शन पर प्रसारित हुआ, और जिसमें तबस्सुम फ़िल्मी हस्तियों और टेलिविज़न अभिनेताओं-अभिनेत्रियों का साक्षात्कार लिया करती थीं।
तबस्सुम का जन्म 9 जुलाई 1944 को मुंबई में हुआ था। उनके पिता अयोध्यानाथ सचदेव, जो कि एक स्वतंत्रता सेनानी थे, तथा उनकी माता असग़री बेग़म जो कि एक लेखक और पत्रकार थीं। उन्होंने अपनी फ़िल्मी सफ़र की शुरुआत 1947 में ही मेरा सुहाग फ़िल्म से शुरु कर दी थी जब उनकी उम्र महज़ तीन वर्ष थी। बचपन में उनका नाम बेबी तबस्सुम दर्शाया जाता था।उनका विवाह विजय गोविल से सम्पन्न हुआ है, जो कि अरुण गोविल के बड़े भाई हैं। अरुण गोविल ने रामानन्द सागर के प्रसिद्ध दूरदर्शन धारावाहिक रामायण में राम की भूमिका अदा की थी।
