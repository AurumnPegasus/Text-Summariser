महाक्षय चक्रवर्ती, जिन्हें "मिमोह" के नाम से भी जाना जाता है। एक भारतीय अभिनेता हैं जो बॉलीवुड की हिंदी फ़िल्म इंडस्ट्री में काम कर रहें हैं। ये अनुभवी कलाकार मिथुन चक्रवर्ती के पुत्र हैं।
महाक्षय ने अपना फ़िल्मी डेब्यू "मिमोह" के रूप में 2008 की फ़िल्म जिमी से किया जिसमें इन्होंने एक डीजे का किरदार निभाया जिसको एक हत्यारा मान लिया जाता है और इसी कड़ी में वो अपराध की दुनिया से जुड़ जाता है। इन्हें फ़िल्म फेयर अवार्ड फॉर बेस्ट मेल डेब्यू के लिए नामित भी किया गया। इन्होंने फ़िल्म द मर्डरर में भी काम किया।
2011 में भारत की पहली स्टीरियो- स्कोपिक 3डी हॉरर फ़िल्म हॉन्टेड -3डी रिलीज़ हुई जो इनकी पहली हिट फ़िल्म बनी। इसके बाद इन्होंने 2011 की फ़िल्म लूट में काम किया जिसमें इनके साथ गोविंदा, सुनील शेट्टी और जावेद जाफरी भी थे।। इस फ़िल्म को अधिकतर आलोचकों से नकारात्मक रिव्यु ही मिले और सिनेमा पर कोई विशेष कमाई न करते हुए ये फ़िल्म एक फ्लॉप साबित हुई। इन्होंने अपने पिता और सुनील शेट्टी के साथ फ़िल्म एनिमी भी की है।
महाक्षय ने हाल ही में वीकेपी की फ़िल्म इश्केदारियां में भी काम किया है।
