हिन्दू धर्म में मुहूर्त एक समय मापन इकाई है। वर्तमान हिन्दी भाषा में इस शब्द को किसी कार्य को आरम्भ करने की शुभ घड़ी को कहने लगे हैं।
एक मुहूर्त बराबर होता है दो घड़ी के, या लगभग 48 मिनट के.
अमृत/जीव मुहूर्त और ब्रह्म मुहूर्त बहुत श्रेष्ठ होते हैं ; ब्रह्म मुहूर्त सूर्योदय से पच्चीस नाड़ियां पूर्व, यानि लगभग दो घंटे पूर्व होता है। यह समय योग साधना और ध्यान लगाने के लिये सर्वोत्तम कहा गया है।
मुहूर्तों के नाम
ए ए मैकडोनेल के अनुसार तैत्तिरीय ब्राह्मण में 15 मुहुर्तों के नाम गिनाए गये हैं।
शतपथ ब्राह्मण में एक दिन के पन्द्रहवें भाग को 'मुहूर्त' की संज्ञा दी गयी है।

