रिक्टर पैमाना भूकंप की तरंगों की तीव्रता मापने का एक गणितीय पैमाना है। किसी भूकम्प के समय भूमि के कम्पन के अधिकतम आयाम और किसी यादृच्छ छोटे आयाम के अनुपात के साधारण लघुगणक को 'रिक्टर पैमाना' कहते हैं। रिक्टर पैमाने का विकास 1930 के दशक में किया गया था। 1970 के बाद से भूकम्प की तीव्रता के मापन के लिये रिक्टर पैमाने के स्थान पर 'आघूर्ण परिमाण पैमाना' ) का उपयोग किया जाने लगा।
'रिक्तर पैमाने' का पूरा नाम रिक्टर परिमाण परीक्षण पैमाना है और लघु रूप में इसे स्थानिक परिमाण  लिखते हैं। 
इस पैमाने पर भूकंप से निकली हुई भूगर्भीय ऊर्जा की मात्रा के मापन हेतु एक संख्या से दर्शाया जाता है। यह आधार-दस का लघुगणक आधारित पैमाना होता है, जो वुड-एंडर्सन टॉर्ज़न भूकम्पमापी के आउटपुट के सर्वाधिक विस्थापन का संयुक्त क्षैतिज आयाम का लघुगणक निकालने पर मिलता है।
उदाहरण के लिए रिक्टर पैमाने पर मापे गये 5.0 तीव्रता के एक भूकम्प का कंपन आयाम उसी पैमाने पर आंके गये 4.0 तीव्रता के भूकंप के आयाम का दस गुणा अधिक होगा। स्थानिक परिमाण यानि लोकल मैग्नीट्यूड की प्रभावी मापन सीमा लगभग 6.8 होती है। भूकंप की तरंगों को रिक्टर स्केल 1 से 9 तक के अपने मापक पैमाने के आधार पर मापता है। भूकंप द्वारा उत्सर्जित ऊर्जा, जो उसके द्वारा किये गये विध्वंस से सीधे संबंधित होती है, कंपन आयाम की 3⁄2 पावर के अनुपात में होती है। अतः परिमाण में 1.0 का अंतर 31.6    {\displaystyle =^{}} ) गुणा उत्सर्जित ऊर्जा के सदृश होता है। इसी प्रकार परिमाण में 2.0 का अंतर 1000    {\displaystyle =^{}} ) उत्सर्जित ऊर्जा के समान होता है।
अभी तक भूकंप की तीव्रता की अधिकतम सीमा तय नहीं की गई है। रिक्टर स्केल पर 7.0 या उससे अधिक की तीव्रता वाले भूकंप को सामान्य से कहीं अधिक खतरनाक माना जाता है। इसी पैमाने पर 2.0 या इससे कम तीव्रता वाला भूकंप सूक्ष्म भूकंप कहलाता हैं, जो सामान्यतः महसूस नहीं होते। 4.5 की तीव्रता वाले भूकंप घरों और अन्य रचनाओं को क्षतिग्रस्त कर सकते हैं। रिक्टर पैमाने का विकास 1935 में कैलिफोर्निया इंस्टीट्यूट ऑफ टेक्नोलॉजी के चार्ल्स रिक्टर ेऔर बेनो गुटेनबर्ग ने मिलकर किया था। अब तक का सबसे बड़ा भूकंप 22 मई 1960 को ग्रेट चिली में आया था। इसकी रिक्टर पैमाने पर तीव्रता 9.5 दर्ज की गई थी। 21 सितंबर, 2009 को हिमालय क्षेत्र में आए भूकंप की रिक्टर पैमाने पर तीव्रता 6.3 मापी गई। इस भूकंप का केंद्र गुवाहाटी से उत्तर दिशा में 125 किलोमीटर दूर मोगार में जमीन के भीतर 7.2 किलोमीटर पर केंद्रित था। हैती में 12 जनवरी, 2010 को आए भूकंप की तीव्रता रिक्टर स्केल पर 7.8 मापी गई थी।
निम्न सारणी विभिन्न परिमाणों के भूकंपों का केन्द्र के निकट प्रभाव को दर्शाती है। इस सारणी की सूचना में तीव्रता और उससे प्रभावित भूमि पर प्रभाव केवल परिमाण पर ही नहीं, वरन केन्द्र से दूरी, केन्द्र के नीचे भूकंप-बिन्दु की गहरायी एवं भूगर्भीय स्थिति पर भी निर्भर करते हैं।

महान भूकंप औसतन प्रतिवर्ष एक बार आते हैं। सर्वाधिक तीव्रता वाले दर्ज भूकंप 22 मई, 1960 में ग्रेट चिली में दर्ज तीव्रता 9.5 थी।
2008, पाकिस्तान भुकंप
8 सितंबर, 2009 जॉर्जिया भूकंप
1952 भूकंप, जापान
2001 गुजरात भूकंप
हैती भूकंप 2010 की क्षति
