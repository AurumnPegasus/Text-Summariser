ज्ञान दिवस भीमराव आम्बेडकर के जन्म दिवस पर 14 अप्रैल को महाराष्ट्र राज्य में मनाया जाता है। 14 अप्रैल 2017 से आगे आम्बेडकर का जन्मदिन "ज्ञान दिवस" के रूप में मनाने का निर्णय महाराष्ट्र सरकार के सामाजिक न्याय और विशेष सहायता विभाग द्वारा 13 अप्रैल 2017 लिया गया था। बहुज्ञ डॉ॰ आम्बेडकर को "ज्ञान का प्रतिक" माना जाता हैं। आम्बेडकर जयन्ती को "समानता दिवस" के रूप में भी मनाया जाता हैं।
पिछले कई दशकों से, आम्बेडकरवादी लोग आम्बेडकर जयंती को 'ज्ञान दिवस' के रूप में मना रहे थे। तथा वे महाराष्ट्र सरकार से बार-बार मांग कर रहे थे कि आम्बेडकर जयंती को "ज्ञान दिवस" के रूप में घोषित किया जाए। अंत में, वे सफल हुए और डॉ॰ बाबासाहब आम्बेडकर का जन्मदिन 'ज्ञान दिवस' के रूप में मनाया जाने लगा।
