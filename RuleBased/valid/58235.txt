सिख धर्मपर एक श्रेणी का भाग
माता जीतो गोविन्द सिंह की तीन पत्नियों में प्रथम पत्नी थी। युगल का विवाह 21 जून 1677 को हुआ और उनके तीन बच्चे थे: जुझार सिंह, जोरावर सिंह और फतेह सिंह।
कुछ विद्वानों एवं इतिहासवेत्ताओं के अनुसार, इनके विवाहोपरांत इनका नाम माता सुन्दरी रख दिया गया था। इनके चारों पुत्र इस पुनर्नामकरण उपरान्त ही हुए थे। सिख विद्वान भाई काह्न सिंह नाभा, पंथ प्रकाश ज्ञानी ज्ञाण सिंह एवं केसर सिंह छिब्बर के अनुसार माता सुन्दरी गुरु महाराज की द्वितीय पत्नी थीं और माता जीतो का नाम बदला नहीं गया था। इसके समर्थन में उनका कहना है कि माता जीतो के अन्तिम संस्कार 1700 में आनन्दपुर साहिब में सम्पन्न हुए थे, जबकि माता सुन्दरी के अन्तिम संस्कार 1747 में दिल्ली में किये गए थे। इसके अलावा माता जीतो के पिता का नाम लाहौर के भाई हरि जस बताये जाते हैं जबकि माता सुन्दरी के पिता बिजवाड़ा के भाई राम सरन थे।
