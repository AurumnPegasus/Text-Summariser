कमिने विशाल भारद्वाज द्वारा निर्देशित एवं शाहिद कपूर, प्रियंका चोपड़ा और अमोल गुप्ते अभिनीत शरारत भरे रहस्य से भरी 2009 की भारतीय फ़िल्म है। इसमें दो भाईयों की एक दिन की कहानी को दिखाया गया है जिनमें से एक तुतलाता है और दूसरा हकलाता है।
गुड्डू और चार्ली एक समान जुड़वा भाई हैं और मुम्बई की गलियों में पले बढ़े हैं। दोनों वाक बाधा से ग्रस्त हैं जिनमें चार्ली तुतलाकर बोलता है जबकि गुड्डू बोलते हुए हकलाता है। फ़िल्म की शुरुआत चार्ली के कथा कहने से होती है जिसमें वह कहता है कि वह स्वयं और उसका भाई किसी भी विषय पर एक दूसरे से सहमत नहीं होते और उसका विश्वास है कि पगडंडियों से गुजरकर जीवन के सपने सच करो और वह तीन अपराधी भाइयों के लिए काम करता है।

विशाल भारद्वाज ने कमीने के गीतों की रचना की है जिसके गीत गुलज़ार ने लिखे हैं। एलबम में पाँच मुख्य गीत, दो रिमिक्स और एक शीर्षक गीत हैं; यह 6 जुलाई 2009 को जारी किया गया। विशाल भारद्वाज के अनुसार गीत "धन टणन" मूल रूप से फ़िल्म के लिए नहीं था लेकिन टीवी शृंखला गुब्बारे के लिए इसका निर्माण किया गया था। फ़िल्म के संगीत ने वाणिज्यिक रूप से अच्छी सफलता प्राप्त की।
