दालाँवेयर फ्रांसीसी गणितज्ञ थे। 
इनका जन्म पेरिस में हुआ। 24 वर्षं की आयु में ही इनको पैरिस की विज्ञान अकादमी में प्रवेश मिला गया और 1754 ई. में ये अकादमी के स्थायी मंत्री बना दिए गए। 1743 ई. में दालाँवेयर के सिद्धांत पर आधारित इनकी पुस्तक 'त्रेते द दिनामिक' प्रकाशित हुई। इसमें 'गति के नियम' और उनपर आश्रित विचारों को अत्यधिक व्यापक रूप में वैश्लेषिक भाषा में प्रदर्शित किया गया है। दालाँवेयर ने इस सिद्धांत का प्रयोग 1744 ई. में तरलों के साम्य और उनकी गति की दशाओं का तथा 1746 ई. प्रकंपित रज्जु एवं विषुवों की अग्रगति के निर्मेयों को हल करने में किया। इन अन्वेषणों के मध्य इनके समक्ष अनेक आंशिक अवकल समीकरण आए, जिनको इन्हें हल करना पड़ा। इस कार्य से दालाँवेयर तत्कालीन आंशिक अवकल समीकरणवेत्ताओं में अग्रगण्य हो गए।
