मनीष सिसोदिया दिल्ली की पटपड़गंज सीट से विधायक तथा राज्य सरकार में मंत्री है। वे शिक्षा, उच्च शिक्षा, जन निर्माण विभाग, शहरी विकास, स्थानीय निकाय, भूमि एवं भवन तथा रेवेन्यू विभाग हैं।
वे एक सामाजिक कार्यकर्ता रहे हैं। सामाजिक कार्य करने से पहले वह एक निजी समाचार कम्पनी जी न्यूज में कार्यरत थे।वह कबीर और परिवर्तन नामक सामाजिक संस्था का संचालन करते हैं। वे सक्रिय आरटीआई कार्यकर्ता भी हैं। वे 'कबीर' नामक गैर-सरकारी संस्था चलाते हैं तथा अरविन्द केजरीवाल के साथ 'सार्वजनिक हित अनुसंधान फाउण्डेशन' नामक गैर सरकारी संगठन के सह-संस्थापक भी हैं। वे 'अपना पन्ना' नामक हिन्दी मासिक पत्र के सम्पादक हैं। वे अन्ना हजारे की भ्रष्टाचार विरोधी आन्दोलन के प्रमुख सदस्य रहे। किंतु बाद में जब अरविंद केजरीवाल ने आंदोलन छोड़ राजनीति में आने का निश्चय किया तो मनीष ने उनका साथ दिया।
मनीष 26 नवम्बर 2012 को स्थापित आम आदमी पार्टी की राष्ट्रीय कार्यकारिणी के सदस्य हैं। उन्हें पार्टी ने 2013 के दिल्ली विधान सभा चुनाव के लिए पटपड़गंज विधान सभा क्षेत्र का उम्मीदवार बनाया। इस चुनाव में वे विजयी रहे। 

