टोबियास विन्सेंट "टोबी" मैग्वायर एक अमेरिकी अभिनेता व निर्माता है। इन्होने अपने करियर की शुरुआत 1980 में की थी। सैम रायामी की स्पाइडर-मैन फ़िल्म तिकड़ी में पिटर पार्कर/स्पाइडर-मैन की भूमिका के आलावा इन्होने वंडर बॉइज़, सीबिस्कुट, ट्रॉपिक थंडर और ब्रदर्स जैसी फ़िल्मों में भी काम किया है। इन्हें अबतक स्क्रीन ऐक्टर्स गिल्ड और गोल्डेन ग्लोब पुरस्कारों के लिए नामांकन हासिल हुआ है व दो सैटर्न पुरस्कारों से सम्मानित किया गया है जिसमे सर्वश्रेष्ठ अभिनेता का ख़िताब शामिल है।
मैग्वायर का जन्म संता मोनिका, कैलिफोर्निया में हुआ था। इनकी माँ वेन्डी एक कथानककार व निर्माता है और पिता विन्सेंट मैग्वायर एक कंस्ट्रक्शन वर्कर व कुक है। उनके चार सौतेले भाई है। उनके जन्म के दौरान उनके माता पिता 18 और 20 की उम्र के अविवाहित थे। दोनों ने बाद में शादी की और मैग्वायर के दो वर्ष के होने पर तलाक ले लिया। मैग्वायर ने अपना अधिकांश बचपन एक शहर से दूसरे शहर अपनी माँ या पिता के साथ घूमते हुए बिताया। बचपन में मैग्वायर एक खानसामा बनना चाहते तह और इसके चलते छठी कक्षा में वे गृह अर्थशास्त्र लेना चाहते थे। उनकी माँ ने इसके बदले उन्हें $100 देने का प्रस्ताव रखा ताकि वे नाटक की कक्षा में जाए और टोबी ने यह प्रस्ताव मंज़ूर कर लिया।
अपने बंजारों जैसे जीवन से तंग आकर टोबी ने प्रथम वर्ष में हाई स्कुल छोड दिया और अभिनय में अपना करियर बनाने के लिए निकल गए।
मैग्वायर का पहला किरदार 1989 में बनी फ़िल्म द विज़ार्ड में था जिसमें उन्होंने लुकास बर्टन के एक साथी की भूमिका अदा की थी और एक भी शब्द नहीं बोला था। मैग्वायर ने शुरुआत में एक बाल कलाकार के रूप में 1990 के शुरुआत से काम करना शुरू किया। 2002 तक भी मैग्वायर युवा किरदार ही निभा रहे थे जबकि उनकी उम्र 20 के आगे निकल चुकी थी। उन्होंने कई विज्ञापनों व टीवी और फ़िल्मों में भूमिका निभाई और कई बड़े अभिनेताओं के साथ काम किया जिनमे चक नोर्रिस रोसिआने बार्र और ट्रेसी उल्लमैन शामिल है। आखिर कार मैग्वायर को फॉक्स टीवी की शृंखला ग्रेट स्कॉट में मुख्य भूमिका डी गई पर उसे पाँच हफ्तों बाद ही बंद कर दिया गया।
अपने कई ऑडिशनो के दौरान मैग्वायर ने खुद को एक अन्य उभरते अभिनेता लियोनार्डो डि कैप्रियो के साथ भूमिका के लिए ऑडिशन देते हुए पाया। दोनों में अच्छी दोस्ती हो गई और एक दूसरे को फ़िल्मों/टेलिविज़न में भूमिका मिलने में मदद का वादा किया। उदाहरण के तौर पर दोनों ने एक ही भूमिका के लिए 1990 की एक टीवी शृंखला के लिए ऑडिशन दिया। डिकैप्रियो को भूमिका मिल गई और मैग्वायर को एक अतिथि कलाकार के रूप में डिकैप्रियो के सुझाव के कारण ले लिया गया। यही किस्सा 1993 में बनी फ़िल्म धिस बॉयस लाइफ के दौरान घटाळ डिकैप्रियो को मुख्य युवा लड़के की भूमिका मिली और मैग्वायर को उसके एक दोस्त की।
1990 के मध्य में मैग्वायर काम के साथ साथ पार्टी की जीवनशैली में घुलते चले गए। 1995 में मैग्वायर ने निर्देशक एलन मोयल से आग्रह किया की उनकी फ़िल्म इम्पायर रेकॉर्ड्स में से उन्हें हटा दिया जाए। मोयल मान गए और उन्होंने मैग्वायर के सरे दृश्य काट दिए। इसके बाद मैग्वायर ने शराब की लत छुडाने के लिए अल्कोहोलिक अनोनिमस में दाखिला लिया और उसके बाद से अब तक उन्होंने शराब नहीं ली।
अपने इलाज के दौरान मैग्वायर ने अपने करियर की दिशा बदली जिससे वे और डिकैप्रियो एक ही भूमिका के लिए ना लड़े और इसके परिणाम स्वरूप उन्हें एंग ली की 1997 में बनी फ़िल्म द आइस स्टॉर्म में पौल हूड की भूमिका मिल गई। इसके चलते उन्हें कई अन्य फ़िल्मों में मुख्य भूमिका मिली जिनमे प्लिसेंटविली, द सिडर हाउस रूल्स और वंडर बॉयज़ शामिल है।
1998 की फ़िल्म फिअर एंड लोदिंग इन लास वेगास में उन्होंने एक लिफ्ट मांगने वाले की भूमिका निभाई जों रौउल ड्यूक और डॉ, गोंज़ो से उनकी लास वेगास की यात्रा के दौरान मिलता है।
राईड विथ द डेविल में मौग्वायर ने ज्वेल किल्चर के विरुद्ध जेकब रोएडेल की भूमिका निभाई। 2001 में मैग्वायर ने किट्स एंड डॉग्स में एक कुत्ते के पिल्लै लोउ को आवाज़ दी।
2002 में मैग्वायर स्पाइडर-मैन में नज़र आए जों मार्वल कॉमिक्स के सुपरहीरो पर आधारित थी। फ़िल्म एक बड़ी सफलता सभीत हुई और इसने देखते ही देखते मैग्वायर को ऊंचाइयों पर पहुँचा दिया। उन्होंने इसके अगले दो भाग स्पाइडर-मैन 2 और स्पाइडर-मैन 3 में पुनः अपनी भूमिका संभाली और फ़िल्म के वीडियो गेम रूपांतरो में भी अपनी आवाज़ दी।
मैग्वायर ने अपनी सफलता 2003 में पक्की कर ली जब उन्होंने समीक्षकों द्वारा सराही गई फ़िल्म सिबिस्कुट में जॉन एम. "रेड" की भूमिका निभाई जों एक मशहूर रेस के घोड़े सिबिस्कुट के बारे में थी। 2006 में मैग्वायर ने अपने पहले नकारात्मक किरदार कोर्पोरल पैट्रिक टुली की भूमिका अदा की और काटे बलांचे और जॉर्ज क्लूनी के साथ स्टीवन सोदार्बर्घ की फ़िल्म द गुड जर्मन में नज़र आए जों जोसफ केनोन की इसी नाम की पुस्तक पर आधारित थी।
उन्होंने बतौर निर्माता 25थ आर, वाटेवर वि डू और सिबिस्कुट भी कार्य किया।
नवंबर 2007 में वॉर्नर ब्रॉस. ने 1980 की एनिमी शृंखला रोबोटेक पर आधारित फ़िल्म बनाने की योजना बनाई है जिसे मैग्वायर निर्मित करेंगे और मुख्य भूमिका में नज़र आएँगे।
2008 में मैग्वायर एक अतिथि किरदार के रूप में एक्शन कॉमेडी फ़िल्म ट्रॉपिक थंडर में एक 18वि शताब्दी के गे भिक्षुक के रूप में नज़र आए जिसकी नज़र फादर ओ'माले है, फ़िल्म के अन्त में यह दिखाया जाता है की मैग्वायर का किरदार सर्वश्रेष्ठ अभिनेता के अकादमी पुरस्कार के लिए नामांकित किया जाता है पर हार जाता है।
2009 में उन्होंने जिम शेर्डियन द्वारा निर्देशित फ़िल्म ब्रदर्स में सैम काहिल, एक युद्ध बंधक सैनिक की भूमिका निभाई जों अफ़गानिस्तान से लौटने पर अपनी पत्नी को अपने भाई के साथ प्रेम करते हुए पाता है। इस फ़िल्म के लिए उन्हें गोल्डेन ग्लोब पुरस्कार के लिए नामांकन प्राप्त हुआ।
मैग्वायर 1992 से शाकाहारी है और 2009 में एक वेगन बन गए। वे अक्सर अपना आहार फ़िल्मों के पात्र के अनुसार बढ़ाते घटते रहते है। प्रीमियर मैग्जीन में एक लेख में सैम रायामी ने कबूल किया की मैग्वायर और उनकी स्पाइडर-मैन की सह अभिनेत्री किर्स्टन डंस्ट के बिच में 2001 में पहली फ़िल्म के दौरान "कुछ चला'" था।
मैग्वायर जेनिफर मएर से 2003 में सिबिस्कुट के चित्र्करण के दौरान यूनिवर्सल स्टूडियो में मिले और अप्रैल 2006 में दोनों ने सगाई कर ली। उनकी बेटी रूबी स्वीटहार्ट मैग्वायर 2006 में पैदा हुई। रूबी का बिच का नाम मएर के नाम पर रखा गया है जिससे उनकी की दादी उन्हें प्यार से बुलाती थी। दोनों ने 3 सितंबर 2007 को कोना, हवाई में शादी कर ली। उनका दूसरा बच्चा ओटिस टोबियास मैग्वायर 2009 में पैदा हुआ।
2004 में मैग्वायर ने पोकर प्रतियोगिता में हिस्सा लिया। उन्होंने व्यावासिक पोकर खिलाडी डैनियल नेग्रेनु से प्रशिक्षण लिया है।
इंटरनेट मूवी डेटाबेस पर टोबी मैग्वायर
