विभागीय भंडार या डिपार्टमेंट स्टोर एक बड़ी दुकान होती है जहां विभिन्न प्रकार के उत्पाद एक ही छत के नीचे खुदरा बिक्री के लिए उपलब्ध होते हैं। यहां केवल एक ही कंपनी के उत्पाद बिक्री हेतु उपलब्ध नहीं होते बल्कि विभिन्न कंपनियों के विभिन्न उत्पाद बेचे जाते हैं। एक विभागीय भंडार में विभिन्न प्रकार के उत्पादों के लिए अलग अलग विभाग बने होते हैं इसीलिए इसे विभागीय भंडार कहते हैं। आमतौर पर एक विभागीय भंडार में वस्त्र, फर्नीचर, इलेक्ट्रॉनिक्स उपकरण, प्रसाधन सामग्री, सौंदर्य प्रसाधन आदि खरीद के लिए उपलब्ध होते हैं पर, कभी कभी और रंग रोगन, हार्डवेयर का समान, फोटो उपकरण, आभूषण, खिलौने और खेल के सामान भी इन भंडारों में बिकता है।

