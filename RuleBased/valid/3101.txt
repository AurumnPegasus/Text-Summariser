शेव्रोले सेलl चीनी वाहन उत्पादक शंघाई-जीएम द्वारा निर्मित एक सुपरमिनी श्रेणी की सिडान कार है। 2001 में लॉन्च की गई ये कार पहले बुइक सेल नाम से चालू हुई थी, और सिडान एवं वैगन, दोनों ही रूपों में बनाई गई थी। ये दोनों ही रूप ओपल कोर्सा बी पर आधारित थे। 2005 से चीन में शेव्रोले ब्राण्ड आधिकारिक रूप में आरम्भ हुआ, और तब इस कार को बड़े तौर पर बदलाव किये जाने पर नया नाम शेव्रोले सेल एवं शेव्रोले एसआरवी मिले। 
वर्ष 2010 में सेल को पुनः पूर्णतया बदला गया। इस नए म‘ओडल में सिडान एवं हैचबैक, दोनों ही रूप निकाले गए। आधुनिकतम सेल का निर्यात किये जाने वाले देशों में चिली, एवं पेरु हैं। इसके अलावा इसका उत्पादन एक्वेडोर, एवं उत्तरी अमरीका, मध्य-पूर्व तथा एशिया के भी कुछ देशों में किया जाने लगा था। 2013 से आरम्भ हुए प्रतिरूप का उत्पादन जीएम कोलमोटर्स ने बोगोटा, कोलम्बिया में अन्तर्देशीय तथा क्षेत्रीय बाजारों के लिये आरम्भ किया।
