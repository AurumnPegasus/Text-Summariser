मुकुटधर पाण्डेय छायावाद के जनक और चायावाद युग के महत्वपूर्ण कवि थे।
उनका जन्म छत्तीसगढ़ राज्य के बिलासपुर जिले के एक छोटे से गाँव बालपुर में 30 सितम्बर सन् 1895 ई0 को हुआ। उनका निधन 6 नवम्बर 1989 को हुआ।
मुकुटधर पाण्डेय अपने आठ भाईयों में सबसे छोटे थे। इनकी प्रारंभिक शिक्षा गाँव में ही हुई। इनके पिता पं.चिंतामणी पाण्डेय संस्कृत के प्रकाण्ड विद्वान थे और भाइयों में पं0 लोचन प्रसाद पाण्डेय जैसे हिन्दी के ख्यात साहित्यकार थे। बाल्‍यकाल में ही पिता की मृत्यु हो जाने पर बालक मुकुटधर पाण्डेय के मन में गहरा प्रभाव पड़ा किन्तु वे अपनी सृजनशीलता से विमुख नहीं हुए। 
सन् 1909 में 14 वर्ष की उम्र में उनकी पहली कविता आगरा से प्रकाशित होने वाली पत्रिका 'स्वदेश बांधव' में प्रकाशित हुई एवं सन् 1919 में उनका पहला कविता संग्रह ‘पूजा के फूल’ प्रकाशित हुआ। देश के सभी प्रमुख पत्रिकाओं में लगातार लिखते हुए मुकुटधर पाण्डेय ने हिन्दी पद्य के साथ-साथ हिन्दी गद्य के विकास में भी अपना अहम योग दिया। पत्र पत्रिकाओं में प्रकाशित अनेक लेखों व कविताओं के साथ ही उनकी पुस्तकाकार रूप में प्रकाशित कृतियाँ इस प्रकार हैं – ‘पूजाफूल, शैलबाला, लच्छमा, परिश्रम, हृदयदान, मामा, छायावाद और अन्य निबंध, स्मृतिपुंज, विश्वबोध, छायावाद और श्रेष्ठ निबंध, मेघदूत आदि प्रमुख है।
पूजाफूल ,शैलबाला ,लच्छमा ,परिश्रम ,हृदयदान, मामा ,छायावाद और अन्य निबंध, स्मृतिपुंज, विश्वबोध, छायावाद और श्रेष्ठ निबंध, मेघदूत 
हिन्‍दी के विकास में योगदान के लिये इन्हें विभिन्न अलंकरण एवं सम्मान प्रदान किये गये। भारत सरकार द्वारा इन्हें सन् 1976 में `पद्म श्री’ से नवाजा गया। पं0 रविशंकर विश्‍वविद्यालय द्वारा भी इन्हें मानद् डी0लिट की उपाधि प्रदान की गई।
छायावाद के मुकुट : संजीव तिवारी का आलेख
