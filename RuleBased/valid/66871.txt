निर्देशांक: 24°15′N 74°55′E / 24.25°N 74.91°E / 24.25; 74.91नीमच मध्य प्रदेश के नीमच जिला का मुख्यालय है। नीमच को 30 जून 1998 में मध्य प्रदेश का स्वतंत्र जिला घोषित किया गया था। प्रारंभ में यह मंदसौर जिले का हिस्सा था। ब्रिटिश शासन के दौरान यहां एक छावनी स्थापित की गई थी। आजादी के बाद छावनी को भारत की पैरा मिल्रिटी सेना की छावनी में परिवर्तित कर दिया गया। वर्तमान में यह सीआरपीएफ अर्थात क्रेन्दीय रिजर्व पुलिस बल के नाम से जाना जाता है। नीमच को सीआरपीएफ की जन्मस्थली माना जाता है। 3879 वर्ग किलोमीटर में फैला यह जिला सुखानंद महादेव, ऑक्‍टरलोनी इमारत, नीलकंठ महादेव, आंत्री माता मंदिर, जीरन का किला और भादवा माता मंदिर आदि के लिए विख्यात है। मंदसौर के समान यहां भी बड़े पैमाने पर अफीम का उत्पादन होता है। नीमच के दर्शनीय स्थलों में भादवा माता का मंदिर है, जिसमें शैलपुत्री, ब्रह्मचारिणी, चंद्रघटा, काली, स्कन्दमाता और कात्यायनी माता की मूर्तियाँ भी स्थापित हैं।इस मंदिर में काले पत्थर से निर्मित विष्णु की प्रतिमा भी है।
इस प्राचीन इमारत को सर डेविड ऑक्‍टरलोनी ने 1818 ई. में बनवाया था। वर्तमान में यह शानदार इमारत सीआरपीएफ अधिकारियों की मेस अर्थात् भोजनालय है। अजमेर-खंडवा लाइन पर स्थित इस इमारत को देखने के लिए सड़क और रेलमार्ग से पहुंचा जा सकता है। नीमच से 120 किलोमीटर दूर उदयपुर यहां का नजदीकी विमानतल है।
भगवान विष्णु को समर्पित यह मंदिर नीमच के खोर में स्थित है। 11वीं शताब्दी के इस मंदिर में भगवान विष्णु की आकर्षक और विशाल प्रतिमा स्थापित है। भगवान विष्णु की प्रतिमा यहां वराह रूप में देखी जा सकती है। यह मंदिर चित्तौडगढ़ से 35 किलोमीटर की दूरी पर है।
अठाना-जिले का यह खूबसूरत नगर राजस्थान की सीमा से लगा हुआ है। नीमच यहां से 25 किलोमीटर दूर है। अठाना नंदन प्रिंट के लिए मशहुर हैँ। इस प्रिंट की खासियत है कि इसमें परंपरागत चटकीले रंगों का प्रयोग किया जाता है। सुखानंद महादेव यहां का नजदीकी दर्शनीय स्थल हैं। यहाँ कृष्णमहल हैँ।
नयागांव नीमच जिले से 15 किलोमीटर उत्तर पश्चिम में है और इसकी सीमा राजस्थान से मिलती है। पवित्र चित्रकूट पहाड़ी पर बसा नयागांव, सीमेंट प्लांट के लिए लोकप्रिय है। राष्ट्रीय राजमार्ग 79 यहीं से होकर गुजरता है।यहाँ से 10 किमी दूर अठाना नगर हैँ।
नीमच से 52 किलोमीटर दूर स्थित रतनगढ नगर है। यह अरावलि पर्वत कि गोद मे बसा हुआ है। तिलस्मा महादेव मंदिर, गांधीसागर बाँध, राणा प्रताप सागर बाँध, किशोर सागर, कोटा का जग मंदिर, भीमताल टैंक और चित्तौडगढ़ किला रतनगढ के नजदीक लोकप्रिय दर्शनीय स्थलहैं। रतनगढ से 120 किलोमीटर दूर उदयपुर यहां का नजदीकी विमानतल है। रतनगढ के नजदीक मोडिया महादेव का पुराना मंदिर हे जो भव्य पहाडी के बीच बसा हुआ हे और नीमच रेलवे स्टेशन यहां का करीबी रेलवे स्थानक है।

नीमच से 21 किलोमीटर दूर स्थित ऐतिहासिक तथा सुन्दर नगर जीरन है। जीरन, नीमच जिले का एक तहसील केन्द्र है। जीरन के किला का एक विशेष महत्व है। इस किले ने इतिहास के कई उतार-चढाव देखे हैं। जीरन नगर मे एक सुन्दर सा तालाब है। किले मे भगवान शन्कर की प्राचीन मुर्ती है, जिसे किलेश्वर महादेव के नाम से जाना जाता हे। यहा पर फाल्गुन कृष्ण चतुर्दशी को महाशिवरात्रि पर्व मनाया जाता है। भगवान शिव का अभिषेक तथा इस दिन शिवभक्त, शिवलिंग पर बेल-पत्र आदि चढ़ाते, पूजन करते, उपवास करते तथा रात्रि को जागरण करते हैं।
नीमच से 40 किलोमीटर दूर स्थित डीकेन एक छोटा-सा नगर है। भादवा माता मंदिर, जोगनिया माता मंदिर, डीकेन के नजदीकी और लोकप्रिय दर्शनीय स्थलहैं। डीकेन के पास गुदिया महादेव का प्राचिन स्थान हे डीकेन के पास करेन महादेव मे मेघवाल समाज कि सति माता का स्थान हे
इंदौर का देवी अहिल्याबाई होल्कर विमानतल नीमच का निकटतम विमानतल है, जो यहां से 272 किलोमीटर दूर है। इंदौर विमानतल देश के अनेक बड़े शहरों से जुड़ा हुआ है।
नीमच रेलवे स्थानक चित्तौडगढ़-रतलाम रेल मार्ग का एक महत्वपूर्ण रेलवे स्थानक है। यह रेलवे स्थानक नीमच को देश के अन्य हिस्सों से जोड़ता है।
राष्ट्रीय राजमार्ग 59 नीमच को अन्य पड़ोसी शहरों से जोड़ता है। मध्य प्रदेश, राजस्थान, उत्तर प्रदेश, दिल्ली आदि कई शहरों से यहां के लिए नियमित बसों की व्यवस्था है।
चित्तौड़गढ - 60 कि॰मी॰; उदयपुर - 135 कि॰मी॰; रतलाम - 138 कि॰मी॰; कोटा - 181 कि॰मी॰; उज्जैन - 249 कि॰मी॰; अजमेर - 262 कि॰मी॰; इंदौर - 272 कि॰मी॰; जयपुर - 375 कि॰मी॰; भोपाल - 462 कि॰मी॰; ग्वालियर - 540 कि॰मी॰; दिल्ली - 608 कि॰मी॰; मुंबई - 872 कि॰मी॰
रतलाम की ओर
चित्तौड़गढ की ओर
इस लेख की सामग्री सम्मिलित हुई है ब्रिटैनिका विश्वकोष एकादशवें संस्करण से, एक प्रकाशन, जो कि जन सामान्य हेतु प्रदर्शित है।.
