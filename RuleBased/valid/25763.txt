उइग़ुर, जिसे उइग़ुर में उइग़ुर तिलि या उइग़ुरचे कहा जाता है, चीन का शिंच्यांग प्रांत की एक प्रमुख भाषा है, जिसे उइग़ुर समुदाय के लोग अपनी मातृभाषा के रूप में बोलते हैं। उइग़ुर भाषा और उसकी प्राचीन लिपि पूरे मध्य एशिया में और कुछ हद तक भारतीय उपमहाद्वीप के उत्तरी भाग में भी, बहुत प्रभावशाली रहे हैं। सन् 2005 में अनुमानित किया गया था कि उइग़ुर मातृभाषियों कि संख्या लगभग 1 से 2 करोड़ के बीच है। उईग़ुर भाषा तुर्की भाषा-परिवार की सदस्य मानी जाती है। यह भाषा-परिवार स्वयं अल्ताई भाषा-परिवार की एक शाखा माना जाता है।
आधुनिक काल में उइग़ुर तीन लिपियों में लिखी जाती है: अरबी, रोमन और सीरिलिक। कभी-कभी इसको पिनयिन तरीक़े से भी लिखा जाता है। चीन में अरबी लिपि आधिकारीक है। इन लिपियों के अक्षर और ध्वनियाँ इस प्रकार हैं:


