निर्देशांक: 22°36′40″N 77°46′03″E / 22.611°N 77.76741°E / 22.611; 77.76741इटारसी मध्य प्रदेश प्रान्त का एक शहर है जो कि होशंगाबाद जिले के अन्तर्गत आता हैं। इटारसी के नाम के उत्पत्ति ईंट और रस्सी शब्द के संयोग से हुई है इसका कारण प्राचीन काल में इन उद्योगों की बहुतायत होना। व्यावसायिक दृष्टि से, एक बड़ी कृषि मंडी, आयुध निर्माणी, एवम् रेलवे के कारखानो से। यह होशंगाबाद जिले में एक महत्वपूर्ण स्थान रखती है। बोरी अभयारण और तवा बाँध निकट के कुछ दर्शन-योग स्थान है। इटारसी की कुछ प्रमुख बिभुतियों में श्री हरिशंकर परसाई एवं श्री विपिन जोशी का नाम सर्वोपरि है। इटारसी में केसर मल्टी लॉजिस्टिक हब की स्थापना ने यहां व्यापारियों के लिए एक्सपोर्ट की बड़ी सुविधा दे दी है
इटारसी 22°37′N 77°45′E / 22.62°N 77.75°E अक्षानंस पे स्थित है तथा इसकी समुद्र तल से औसत ऊँचाई 304 मीटर है। 
2001 के जनगणना के अनुसार इटारसी के कुल आबादी 93,783 रही थी जिसमें से 52% पुरुष और 48% महिलाएँ सम्मिलित थी। वर्तमान में इटारसी की जनसंख्या 1 लाख 17 हजार के आसपास हो गई है।
इटारसी मुख रूप से तहसील के श्रेणी में आती जिसका मुख्यालय होशंगाबाद जिला है। यह होशंगाबाद विधानसभा एवं होशंगाबाद - नरसिंहपुर संसदीय क्षेत्र अंतर्गत आती है। वर्तमान नगर पालिका अध्यक्ष श्रीमति सुधा अग्रवाल जी है।
इटारसी रेल एवं सड़क से जुड़ा हुआ है। 
इटारसी जंक्शन रेल द्वारा बडी आसानी से पहुँचा जा सकता है। दिल्ली-चेन्नई मेन लाइन एवं मुम्बई-जबलपुर मुख्य मार्ग में इटारसी स्टेशन पड़ता है। दिल्ली से रेल द्वारा 10-14 घंटे लगते हैं। इटारसी शहर पश्चिम मध्य रेल्वे का मुख्य स्टेशन एवं सबसे बड़ा जंक्शन है। यहां से हर रोज लगभग 350 गाड़िया गुजरती हैं।
इटारसी सड़क द्वारा भी अच्छी तरह से जुड़ा हुआ है। सरकारी और निजी बसें भोपाल के लिये उपलब्ध हैं। राष्ट्रीय राजमार्ग 69 से जुड़ा है।
ऐसा माना जाता है कि यहाँ ईंट और रस्सी बनाई जाती थी।
इटारसी के आस पास निम्न ग्रामीण क्षेत्र जुडे़ हैं-
प्राथमिक शिक्षा के लिए काफी संस्थान अग्रणी है 
होशंगाबादहोशंगाबाद जिला
