अज़हर अली एक पाकिस्तान क्रिकेट टीम खिलाड़ी है जो कि वर्तमान में पाक टीम के एक दिवसीय अंतर्राष्ट्रीय के कप्तान है और टेस्ट क्रिकेट में उप-कप्तान है। अज़हर अली ने अपने टेस्ट क्रिकेट कैरियर की शुरुआत ऑस्ट्रेलिया क्रिकेट टीम के खिलाफ लॉर्ड्स क्रिकेट ग्राउंड पर लॉर्ड्स में जुलाई 2010 में की थी।
अज़हर दाईने हाथ के एक बल्लेबाज की भूमिका निभाते और और पार्ट टाइम लेग ब्रेक गेंदबाज है। अली के नाम टेस्ट क्रिकेट में एक तिहरा शतक भी है जो अक्टूबर 2016 में वेस्टइंडीज क्रिकेट टीम के खिलाफ बनाया।
घरेलू क्रिकेट में अली ख़ान रिसर्च लेबोरेट्री ,लाहौर ,लाहौर ईगल्स ,लाहौर लॉयन्स ,लाहौर कलंडर्स ,पाकिस्तान ए और हंटली टीम के लिए खेल चुके है।पाकिस्तान सुपर लीग के पहले संस्करण के दौरान अली लाहौर कलंडर्स के कप्तान भी रह चुके है।
अज़हर अली दाईने हाथ के ओपनर बल्लेबाज और पार्ट टाइम लेग ब्रेक गेंदबाज है।अज़हर ने अपने घरेलू क्रिकेट कैरियर में ख़ान रिसर्च लेबोरेट्री क्रिकेट टीम के लिए हमेशा ओपनिंग बल्लेबाजी ही की है। अज़हर ने प्रथम श्रेणी क्रिकेट में कुल 40 शतक और 53 अर्द्धशतक लगाए हैं साथ ही इनका सर्वाधिक स्कोर नाबाद 302* है। अज़हर ने प्रथम श्रेणी क्रिकेट में अब तक 123 मैचों में 7,4,19 रन बना चुके है। इनके अलावा लिस्ट ए क्रिकेट में 119 मैचों में 5,005 रन बना चुके है। अज़हर अली को पाकिस्तान सुपर लीग के प्रथम संस्करण में कप्तान के रूप में चयनित किया गया था। पहले संस्करण में अली ने कुल 7 मैच खेले और 180 रन बनाए थे।
पाकिस्तान के ऐसे कुछ ही खिलाड़ी है जिन्होंने अपना कैरियर टेस्ट क्रिकेट से किया हो ,अज़हर भी ऐसे ही है जिन्होंने अपने क्रिकेट कैरियर की शुरुआत टेस्ट क्रिकेट से की। अज़हर ने अपना पहला टेस्ट मैच जुलाई 2010 में लॉर्ड्स क्रिकेट ग्राउंड पर ऑस्ट्रेलियाई टीम के खिलाफ खेला था।
अली ने जब अपने कैरियर की शुरुआत की तब पाकिस्तान के मिडल ऑर्डर मोहम्मद युसुफ और यूनुस खान एक दीवार थे। अली ने 2010 में ऑस्ट्रेलिया और इंग्लैंड के बनाम टेस्ट मैच खेले। अज़हर ने अपने पहले टेस्ट की पहली पारी में महज 17 रन ही बनाए और टिम पैन को कैच थमा बैठे थे। दूसरी पारी में जरूर 42 रन बनाए लेकिन मैच में पाकिस्तान को 150 रनों से हार का सामना करना पड़ा।
इसके बाद दूसरा टेस्ट मैच खेला जो कि ऑस्ट्रेलिया के खिलाफ ही था उस मैच की पहली पारी में एक बार फिर निराश किया और सिर्फ 30 रनों पर अपना विकेट दे दिया लेकिन दूसरी पारी में इन्होंने अपना पहला अर्द्धशतक लगाया। और वो मैच भी पाकिस्तान जीता था। इंग्लैंड के खिलाफ भी अजहर ने पहले दो टेस्ट मैचों में काफी मेहनत की।
एक बार फिर अज़हर अली का टीम में चयन किया इस बार मैच दक्षिण अफ्रीका क्रिकेट टीम के खिलाफ खेलने थे ,यह श्रृंखला नवम्बर 2010 में आयोजित की गई थी। अज़हर ने पहले टेस्ट की दोनों पारियों में अच्छा प्रदर्शन करते हुए अर्द्धशतक लगाए ,अपनी दोनों अर्द्धशतकिय पारियों के कारण पाकिस्तान को 451 रनों का लक्ष्य पीछा करने में बहुत मदद मिली। इसके बाद अली ने दूसरे टेस्ट की दूसरी में जबर्दस्त 90 रन बनाए जिसमें कुल 135 गेंदों का सामना किया था ,उस वक़्त टीम के कप्तान मिस्बाह उल हक़ थे।
दक्षिण अफ्रीका के खिलाफ अच्छा प्रदर्शन करने और ऑस्ट्रेलिया और इंग्लैंड जैसी टीमों के खिलाफ खेलने के अनुभव को देखते हुए चयनकर्ताओं ने एक बार अली का चयन न्यूजीलैंड के खिलाफ होने वाली दो टेस्ट मैचों के लिए कर दिया ,यह टेस्ट श्रृंखला जनवरी 2011 में हुई। दौरे के पहले टेस्ट मैच में पहली पारी में अली ने सिर्फ 18 रनों क8 पारी खेली और दूसरी पारी में खेलने का मौका ही नहीं मिल पाया क्योंकि मैच पाकिस्तान और 10 - विकेट से जीत गया था। हालांकि अज़हर अली ने दूसरे टेस्ट में अपना छठा अर्द्धशतक लगाया था।
अज़हर को 2012 में श्रीलंकाई टीम के खिलाफ वनडे और टेस्ट दोनों में शामिल किया गया। इन्होंने वनडे मैचों में सभी को प्रभावित किया और दूसरे मैच में 90 और चौथे मैच नाबाद 81* रनों की पारी खेली। इसी प्रकार श्रृंखला में पाकिस्तान की ओर से सबसे ज्यादा रन बनाने वाले खिलाड़ी रहे।
इसके अली ने टेस्ट मैचों में भी अच्छा प्रदर्शन किया और श्रृंखला के दूसरे टेस्ट की पहली पारी में अपना चौथा टेस्ट शतक जड़ दिया उस पारी में अली ने कुल 157 रन बनाए थे। इसी प्रकार अली ने अपनी अच्छे प्रदर्शन की फॉर्म बरकरार रखी और दूसरी पारी में भी शतक लगा दिया जिसमें कुल 136 रन बनाए थे। अपने अच्छे प्रदर्शन के चलते अली टेस्ट में 'आईसीसी के शीर्ष - 10' खिलाड़ियों में शामिल हो गए।
मिस्बाह उल हक़ के वनडे से संन्यास के बाद नये कप्तान बनाने पर चर्चा चली और अली को कप्तान नियुक्त किया गया। हालांकि अली से पूर्व सरफ़राज़ अहमद को कप्तान बनाने पर चर्चा चली लेकिन बोर्ड ने अली के वनडे में 2 सालों के अनुभव को देखते हुए कप्तान चुन लिया गया।
पाकिस्तान क्रिकेट टीम ने 2014 - 15 में बांग्लादेश क्रिकेट टीम का दौरा किया इस बार कप्तान अज़हर अली थे। हालांकि पाकिस्तान तीनों वनडे मैच हार गया था इस कारण पाकिस्तान को काफी निराशा थी। लेकिन अज़हर ने अच्छी कप्तानी पारी खेलते हुए 62 और 101 रन बनाए साथ ही अपना पहला वनडे शतक भी बनाया। यह पाकिस्तान की पहली ऐसी श्रृंखला रही जिसमें बांग्लादेश के खिलाफ हार का सामना करना पड़ा।
ज़िम्बाब्वे क्रिकेट टीम ने 2015 में पाकिस्तान का दौरा किया जो पाकिस्तान के लिए काफी अच्छा रहा और तीन मैचों की श्रृंखला 2-0 से जीत ली। अली ने श्रृंखला के पहले ही मैच में अपने देश में पहला शतक जड़ा ,यह अली का दूसरा वनडे शतक था।
पाकिस्तान क्रिकेट टीम ने श्रीलंका का दौरा किया और 9 साल बाद श्रीलंका में जाकर श्रृंखला जीती। पाकिस्तान को अंतिम जीत इंज़माम उल हक की कप्तानी में 2006 में मिली थी। अज़हर ने इस श्रृंखला में काफी रन बनाए और सबसे तेज 1000 वनडे रन बनाने वाले खिलाड़ी भी बन गए ,अली ने 1000 रन सिर्फ 21 पारियों में पूरे किये।
खेल के अंत में अहमद सहजाद ने कहा था कि अज़हर अली अपने नैचुरल अंदाज में खेल रहे हैं।
अगस्त 2016 में पाकिस्तान क्रिकेट टीम ने इंग्लैंड का दौरा किया साथ ही आयरलैंड का भी दौरा किया। इसी बीच अज़हर अली ने टेस्ट श्रृंखला में इंग्लैंड के खिलाफ बर्मिंघम में शानदार 139 रनों की शतकीय पारी खेली। इन्होंने अंतिम टेस्ट में महज 30 रन बनाए और श्रृंखला 2-2 पर बराबर रही।
इसके बाद वनडे श्रृंखला प्रारम्भ हुई लेकिन पाकिस्तान के लिए अच्छी नहीं रही और श्रृंखला 4-1 से हारी। साथ ही इंग्लैंड क्रिकेट टीम ने एक वनडे मैच में 444 रन बनाकर विश्व रिकॉर्ड भी बनाया। अली ने वनडे श्रृंखला में दो मैचों 80 और 82 रनों की पारी खेली और पूरी श्रृंखला में 5 पारियों में 208 रन बनाए।
पाकिस्तान टी-20 श्रृंखला 3-0 से जीता साथ ही वनडे श्रृंखला भी। पाकिस्तान ने पहला वनडे मैच 111 रनों से जीता ,यह पाकिस्तान की रनों से सबसे बड़ी 5वीं जीत रही वेस्टइंडीज क्रिकेट टीम के खिलाफ।बाबर आज़म ने पाकिस्तान की ओर लगातार तीन शतक लगाए जिससे पाकिस्तान को मजबूती मिली। इसके बाद कप्तान अज़हर अली ने भी तीसरे मैच में अपना तीसरा शतक लगाया और इसके साथ ही पहले ऐसे पाकिस्तानी खिलाड़ी बने जिन्होंने बतौर कप्तान तीन शतक लगाए हो।
