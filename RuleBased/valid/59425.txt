गेल मंगल ग्रह पर स्थित एक क्रेटर है। यह आइलीज़ियम पलैनिटिया नाम के इलाके के निचले हिस्से में स्थित है। इसका गोल आकार है और इसका व्यास लगभग 154 किलोमीटर है। माना जाता है कि यह आज से 3.5 से 3.8 अरब साल पहले हुए एक प्रहार से बना था। इसका नाम वॉल्टर फ़्रेडेरिक गेल नाम के खगोलशास्त्री पर रखा गया था जिसने 19वीं सदी ईसवी में मंगल पर काफ़ी अनुसंधान किया था। नवम्बर 2011 में अमेरिका ने एक क्युरियौसिटि नामक शोध यान मंगल की तरफ़ भेजा। अगर यह प्रयास कामयाब रहा तो अगस्त 2012 में यह गेल क्रेटर में उतरेगा और उस क्रेटर के बारे में बहुत सी जानकारी पृथ्वी की ओर भेजेगा।
