सुविज्ञ शर्मा एक भारतीय कलाकार, चित्रकार, फ़ैशन डिज़ाइनर और उद्यमी हैं, जिन्हें अपनी मिनिएचर पेंटिंग्स, तंजौर पेंटिंग, फ्रेस्को कला और सजीव चित्रों के लिए जाना जाता है। भारत के प्रसिद्ध वास्तुकला धरोहर स्थानों जैसे जयपुर में सिटी पैलेस एवं जामा मस्जिद सहित अनगिनत पुनर्नवीकरण और फ्रेस्को पेंटिंग प्रोजेक्ट्स का श्रेय इनको जाता है। इन्हें प्रतिष्ठित भारत गौरव सम्मान, 2012 से सम्मानित किया गया है।
इनकी कलाकृतियाँ भारत के कई प्रसिद्ध घरानों, जैसे कि बजाज, बिड़ला और सिंघानिया, अंबानी, पिरामल, मित्तल और बर्मन के निजी संग्रह में एक प्रतिष्ठित स्थान रखती हैं। वे भारत में लघु कला की विरासत को विकसित करने और बढ़ावा देने वाले एकमात्र कलाकार हैं।
इनकी कलाकृतियाँ मारवाड़ इंडिया, सोसायटी, हैलो, सैवी, डीएनए, मिड डे, और टाइम्स ऑफ इंडिया आदि कई प्रतिष्ठित पत्रिकाओं और समाचार पत्रों में चित्रित की गई हैं। सुविज्ञ शर्मा की कलाकृतियों को कई रंग शालाओ और संग्रहालयों में प्रदर्शित किया जा चुका है, जिनमें सिंगापुर आर्ट म्युजियम, सिमरोज़ा आर्ट गैलरी, चित्रकूट आर्ट गैलरी, चेन्नई आर्ट गैलरी, अर्टिसन्स आर्ट गैलरी एवं इंडिया हैबिटैट सेन्टर सम्मलित हैं।
सितंबर, 2014 में, सुविज्ञ शर्मा ने 24 कैरेट सोने से अलंकृत औपनिवेशिक स्टांप पेपर चित्र प्रस्तुत करता हुआ अपना कलासंग्रह, एन आर्ट कलेक्टर्स पैराडाइज़, प्रदर्शित किया, जिसका अनावरण बॉलीवुड अभिनेत्री रानी मुखर्जी द्वारा किया गया है।
18 अक्टूबर 2015 को, सुविज्ञ का नवीनतम कला संग्रह फॉरएवर इटरनल पिचवई, का अनावरण अभिनेत्री कंगना रनौत द्वारा किया गया।
सुविज्ञ शर्मा का जन्म राजस्थान के जयपुर में, श्री आर. के. शर्मा, जो कि एक कलाकार हैं और श्रीमती मीनाक्षी शर्मा, जो गृहिणी हैं, के सुपुत्र के रूप में हुआ। इन्होंने अपनी स्कूली शिक्षा जयपुर के महाराजा सवाई मानसिंह स्कूल और भारतीय विद्या भवन के विद्याश्रम से प्राप्त की। इसके बाद, भवानीपुर एजुकेशन सोसाइटी कॉलेज, कोलकाता से स्नातक शिक्षा पूरी की। सिम्बायोसिस अंतर्राष्ट्रीय विश्वविद्यालय, पुणे से इन्होंने विदेश व्यापार एवं निर्यात प्रबंधन का अध्ययन भी किया। सुविज्ञ ने लोगों की तस्वीरें या अपने आस पास मौजूद चीज़ों के चित्र बनाने शुरू कर दिए थे, जब वे केवल 7 साल के थे।
इनकी कलाकृतियाँ भारत की महान शाही कला की विरासत को दर्शाती हैं, जो कि एक समकालीन शैली में अतीत की विरासत को पुनर्निर्मित करती हैं। इनकी कृतियाँ भारत के प्रमुख राजघरानो के वंशजो के लिए निर्मित की गयी विलासपूर्ण कला और जीवनशैली का एक दुर्लभ नज़ारा दोहराती हैं।
सुविज्ञ, पूर्णतया शाही माहौल निर्माण कर के पारखियों को, नज़ाकत भरे कलात्मक उत्पादों का साक्षी बनने का एक शानदार अवसर प्रदान करते हैं। सुविज्ञ के ग्राहकों में न सिर्फ़ शाही परिवार, बल्कि कुलीन ग्राहक भी हैं। सुविज्ञ ने देश के लगभग सभी शीर्ष घरानों पर चित्रकारी की है, जिनमें शामिल हैं अंबानी, पिरामल, एल. एन. मित्तल, बिड़ला, बर्मन, सिंघानिया और बजाज परिवार। व्यापारिक घरानों के इलावा, बॉलीवुड में भी कुछ ग्राहक और प्रशंसक हैं, जिनमें शामिल हैं प्रियंका चोपड़ा, रानी मुखर्जी और आदित्य चोपड़ा।
सुविज्ञ शर्मा फ्रेस्को वाल पेंटिंग्स, प्योर स्टर्लिंग सिल्वर, सैंडलवुड और मकराना मार्बल से निर्मित मंदिरों, औद्योगिक व सेलिब्रिटी उपहारों और सम्बंधित कार्यों की डिज़ाइनिंग में भी माहरत रखते हैं। वे दुनिया भर में यात्राएँ कर चुके हैं और इंग्लैंड में, लंदन और ससेक्स, जहाँ इन्होंने अपनी पेंटिंग प्रदर्शनी और कार्यशालाओं का आयोजन किया, कला प्रेमियों का ध्यान आकर्षित किया है। इस दरम्यान, इन्होंने अपनी कलाकृतियों को भारत के सभी महानगरों और सभी जानी-मानी कला दीर्घाओं में प्रदर्शित किया। सुविज्ञ की रंगकारी जयपुर और अन्य महत्वपूर्ण स्थानों जैसे उदयपुर व किशनगढ़ की हवेलियों, जामा मस्जिद की गोल्ड लीफ़िंग, जयपुर सिटी पैलेस के कुछ हिस्सों, बंगलों, दरगाह, भारत के विभिन्न हिस्सों की विरासती संपत्तियों में देखी जा सकती है। वे इसके लिए कार्यशालाएं भी आयोजित करते हैं। पुराने तरीके का अनुसरण करते हुए, उनकी पेंटिंगों में इस्तेमाल किए जाने वाले सारे रंग 100% प्राकृतिक वनस्पति डाईज़, वनस्पतियों और सभी कुदरती रत्नों जैसे पन्ना, नीलम और हीरे से निर्मित होते हैं।
सितंबर, 2014 में, कलाकार सुविज्ञ शर्मा ने, 24 कैरेट सोने से अलंकृत औपनिवेशिक स्टैम्प पेपर चित्र प्रस्तुत करता हुआ अपना अपना नवीनतम कलासंग्रह, एन आर्ट कलेक्टर्स पैराडाइज़ प्रदर्शित किया, जिसका अनावरण बॉलीवुड अभिनेत्री रानी मुखर्जी द्वारा सिमरोज़ा आर्ट गैलरी पर मुंबई में किया गया।
सुविज्ञ के शो में शामिल होना एक बेहतरीन अनुभव है। युवा होने के साथ-साथ सुविज्ञ जिस तरह का काम कर रहे हैं, यह बहुत प्रेरणादायक है और मेरे ख़याल से कई युवा कलाकारों को इनके काम से प्रेरणा लेनी चाहिए। जिस तरह से इन्होंने समकालीन के साथ हमारी पारंपरिक संस्कृति का मेल किया है और परिष्कृत किया हुआ तंजौर, जिसे हम सब बेहद पसंद करते हैं, पूरी प्रदर्शनी समर्पण से भरी हुई दिखती है। मुझे तंजौर बहुत पसंद है और जिस तरह से इन्होने परिष्कृत तंजौर से एक ट्विस्ट लाया है, यह कमाल का है। मिनिएचर आर्ट वर्क ऐसी चीज़ है जिसे हमने बरसों से जाना है और यह हमारी परम्परा का हिस्सा है। यह बहुत ही अच्छी बात है कि सुविज्ञ अपने परिवार की विरासत को आगे बढ़ा रहे हैं और यह बड़ी ही सुखद बात होगी कि उनके बेटे या बेटी भी इस विरासत को अपने साथ आगे बढ़ाएँ।
सुविज्ञ ने 4डी प्रभाव के साथ, मुंबई के मशहूर गणपति मंदिर सिद्धिविनायक की मूर्ति की एक बेहद दिलचस्प महाआकार पेंटिंग अनावरित की, मानों 24 कैरेट सोने, चांदी और अर्द्ध-बहुमूल्य रत्नों में देवा साक्षात सामने हों, साथ ही 100% नायाब स्टैम्प पेपरों पर 22 विशिष्ट स्वर्ण चित्रों का एक संग्रह भी। पूरे भारत में यह एकमात्र 4डी पेंटिंग है। इनकी प्रदर्शनी में, अभिजात और प्रमुख हस्तियाँ जैसे श्याम सिंघानिया, मिकी मेहता, छाया मोमाया, फीरोज़ा गोदरेज और अनंगशा बिस्वास की मौजूदगी देखी गई। 
सुविज्ञ शर्मा का नवीनतम कला संग्रह "फॉरएवर एटरनल पिचवई", का अनावरण 18 अक्टूबर 2015 को अभिनेत्री कंगना रनौत द्वारा कमलनारायण गैलरी, मुंबई में किया गया। कंगना रनौत के अतिरिक्त बॉलीवुड हस्तियों मधू, मिकी मेहता, मधुर बजाज, किरण जुनेजा प्रदर्शनी में उपस्तिथ थे।
सुविज्ञ का विवाह चारू शर्मा से हुआ है, जो एक ग़ैर सरकारी संगठन चलाती हैं, जिसके द्वारा समय-समय पर जयपुर के पास के गांव में कला शिविरों का आयोजन किया जाता है। इस तरह दोनों जीवनसाथी, इन दूरदराज के क्षेत्रों की युवतियों और महिलाओं को, कला क्षेत्र में अपनी प्रतिभा को पहचानने में मदद करते हैं। इस युगल दंपत्ति का एक बेटा है जिसका नाम है अभिज्ञ।
29 की युवा उम्र में, सुविज्ञ शर्मा को वर्ष 2012 में भारत गौरव सम्मान से सम्मानित किया गया था।
मार्च, 2015 में सुविज्ञ शर्मा, बालिकाओं को शिक्षित करने के एक नेक काम के लिए, प्रमुख टेलीविजन और बॉलीवुड हस्तियों के साथ, स्माइल फाउंडेशन के एक शो का शुभारम्भ करते हुए रैम्प पर चले।
