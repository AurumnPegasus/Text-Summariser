भालका तीर्थ गुजरात के सौराष्ट्र के प्रभास क्षेत्र में वेरावल नगर में स्थित है। 
सोमनाथ मंदिर से 4 किलोमीटर दूर स्थित इस तीर्थस्थान के बारे में मान्यता है कि यहाँ पर विश्राम करते समय ही भगवान श्री कृष्ण को जर नामक शिकारी ने गलती से तीर मारा था, जिसके पश्चात् उन्होनें पृथ्वी पर अपनी लीला समाप्त करते हुए निजधाम प्रस्थान किया।.
श्री सोमनाथ ट्रस्ट द्वारा प्रबंधित इस स्थान को एक भव्य तीर्थ एवं पर्यटन स्थल के रूप में विकसित करने की योजना पर कार्य चल रहा है। 
सोमनाथ, वेरावल व भालका आदि पहुँचना सरल है क्योंकि यह क्षेत्र सड़क रेल व वायु मार्ग से भली भाँति जुड़ा हुआ है। निकटतम रेलवे स्टेशन वेरावल है तथा निकटतम हवाई अड्डे दीव तथा राजकोट हैं। 
भालका तीर्थ पर स्थापित सूचनापट्ट
भालका तीर्थ
