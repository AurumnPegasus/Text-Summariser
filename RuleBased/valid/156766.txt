फ्रेयर हॉल, कराची पाकिस्तान में स्थित एक इमारत है, और पाकिस्तान के सिंध क्षेत्र में ब्रिटिश औपनिवेशिक युग के शुरुआती दिनों से अस्तित्व में है। इमारत का निर्माण 1863 में शुरु होकर 1865 में पूर्ण हुआ। फ्रेयर हॉल को मूल रूप से कराची के टाउन हॉल के रूप में बनाया गया था, हालाँकि अब यह एक प्रदर्शनी स्थल और पुस्तकालय के रूप में कार्य करता है। इसे कराची की सबसे प्रतिष्ठित इमारतों में से एक माना जाता है।
फ्रेयर हॉल कराची के ब्रिटिश कालीन सदर टाउन में स्थित है। इसके पड़ोस में प्रतिष्ठित सिविल लाइंस इलाका है जहाँ बहुत से वाणिज्य दूतावास भी स्थित है। यह हॉल हारून रोड और फातिमा जिन्ना रोड के मध्य स्थित है। इसके साथ ही ब्रिटिश कालीन सिन्ध क्लब भी स्थित है।
