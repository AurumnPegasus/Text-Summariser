दक्षिण सिंक द्वीप भारत के अण्डमान व निकोबार द्वीपसमूह के अण्डमान द्वीपसमूह भाग में रटलैण्ड द्वीप और छोटे अण्डमान के बीच डंकन जलसन्धि में स्थित एक छोटा-सा टापू है। यह एक निर्जन द्वीप है । यह महात्मा गांधी समुद्री राष्ट्रीय उद्यान का हिस्सा है। कभी यह एक रेत की पट्टी द्वारा अपने से 1 किमी दूर स्थित उत्तर सिंक द्वीप से जुड़ा होता था लेकिन 2004 के भूकम्प में यह पट्टी डूब गई और द्वीप अलग हो गये थे। समय के साथ-साथ पट्टी फिर से बन गई है और अक्सर इन दोनों द्वीपों को एक ही सिंक द्वीप समझा जाता है।
