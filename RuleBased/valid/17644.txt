आभासी कुंजीपटल एक सॉफ्टवेयर या हार्डवेयर कम्पोनेण्ट होता है जो कि एक प्रयोक्ता को सम्बंधित डिवाइस में विभिन्न भाषाओं के चिह्न टंकित करने की सुविधा प्रदान करता है। वर्चुअल कीबोर्ड को एकाधिक इनपुट डिवाइसों से चलाया जा सकता है जिनमें असली कीबोर्ड़, कम्प्यूटर का माउस, मोबाइल फोन की जॉयस्टिक आदि शामिल है।
भारतीय भाषाओं यथा हिन्दी आदि के मामले में वर्चुअल कीबोर्ड का उपयोग इनपुट मॅथड ऍडीटर के तौर पर किया जाता है यानि इसके द्वारा विभिन्न भारतीय भाषी चिह्न जो कि असली कीबोर्ड पर उपस्थित नहीं हैं, टाइप किये जाते हैं। विंडोज़ में इनस्क्रिप्ट लेआउट के वर्चुअल कीबोर्ड अन्तर्निमित होते हैं। अन्य टाइपिंग विधियों यथा फोनेटिक ट्राँसलिट्रेशन, रेमिंगटन आदि हेतु अलग से थर्ड पार्टी सॉफ्टवेयर इंस्टाल कर वर्चुअल कीबोर्ड जोड़े जा सकते हैं।
