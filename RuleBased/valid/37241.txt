हम लोग :
हम लोग भारतीय टेलीविजन पर प्रसारित होने वाला पहला सोप-ओपेरा था। यह भारत के एक-मात्र टेलीविज़न चैनल दूरदर्शन पर प्रसारित किया जाता था। इसका प्रसारण 7 जुलाई 1984 को प्रारम्भ हुआ व यह शीघ्र ही अत्यंत लोकप्रिय हो गया। भारतीय दर्शकों को यह धारावाहिक इतना पसन्द आया कि इसके चरित्र विख्यात हो गए व लोगों कि रोज़-मर्रा की बातचीत का मुद्दा बन गए। हम लोग 1980 के दशक के भारतीय मध्यम-वर्गीय परिवार व उनके दैनिक संघर्ष और आकांक्षाओं की कहानी है।हम लोग का विचार तत्कालीन सूचना एवं प्रसारण मंत्री वसंत साठे को उनकी 1982 की मेक्सिको यात्रा के बाद आया। हम लोग की योजना का विकास लेखक मनोहर श्याम जोशी, जिन्होनें इस धारावाहिक की पटकथा लिखी व पी. कुमार वासुदेव, एक फ़िल्मकार जिन्होनें इसका निर्देशन किया, की सहायता से किया गया।
