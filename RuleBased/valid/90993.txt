पंजाबी • उत्तर प्रदेश  • राजस्थानी • मुगलई -पहाड़ी • बिहारी  • बंगाली • कश्मीरी
केरल • तमिल  • आंध्र प्रदेश • कर्नाटक  • हैदराबाद
उड़ीसा •  छत्तीसगढ़  • आदिवासी-झारखंड, उड़ीसा 
सिक्किम • असमिया  • त्रिपुरी • नागा
गोआ • गुजराती • मराठी  • मालवानी/कोंकणी • पारसी
इंडो-चाइनीज • फास्ट-फूड · नेपाली • महाद्वीपीय खाना
मिठाइयां एवं डेजर्ट
भारतीय मिठाइयाँ या मिष्ठान्न शक्कर, अन्न और दूध के अलग अलग प्रकार से पकाने और मिलाने से बनती हैं। खीर और हलवा सबसे सामान्य मिठाइयाँ हैं जो प्रायः सभी के घर में बनती हैं। ज्यादातर मिठाइयाँ बाज़ार से खरीदी जाती हैं। मिठाई बनाने वाले पेशेवर बावर्चियों को हलवाई कहते हैं। भारत की संस्कृति के ही अनुसार यहां हर प्रदेश की मिठाई में भी विभिन्नता है। उदाहरण के लिए बंगाली मिठाइयों में छेने की प्रमुखता है तो पंजाबी मिठाइयों में खोये की। उत्तर भारत की मिठाइयों में दूध की प्रमुखता है तो दक्षिण भारत की मिठाइयों में अन्न की। त्योहारों व पारिवारिक अनुष्ठानों में मिठाई का बहुत महत्व होता है। दैनिक जीवन में मिठाई खाने के बाद खाई जाती है। कुछ मिठाइयों को खाने का समय निर्धारित होता है जैसे जलेबी सुबह के समय खाई जाती है, तो कुछ मिठाइयाँ पर्वों से संबंधित होती हैं, जैसे गुझिया उत्तर भारत में होली पर और दक्षिण भारत में दिवाली पर बनाने की परंपरा है।
